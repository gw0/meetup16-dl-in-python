ŠTIRJE STRDKI

4

Razlika med živaljo in človekom

Razlika med človekom in živaljo

Razlika med živaljo in človekom

Razlika med človekom in živaljo

Tiger s šapo, ko se ljubi, ne udari.
Tudi v grbo sklonjen še premore toliko moči,
da strašansko težo šapjih niti zadrži v liku, ko se ljubi;

Tiger s šapo, ko se ljubi, ne ubije.
Tisti grobo sklonjeni udriha,
ko mu šapji sklep premre v moči,
da močvar opit bi tisto zadržal, ki ljubi.

Tiger s šapo, ko se ljubi, ne ubije.
Kadar sklenjen v grbi se zadiha in mu
šapji sklep ne zmore te moči,
da močvar opita vlakna ginjen držal
bi ji v dar, jo ljubi.

Tiger s šapo, ko se ljubi, ne ubije.
Le v grdo grobo grbo sklonjeni udrihaha zarit v vsako
mur močvar opita vlakna sklepov moči gin njen ni držati,
ljubo damo v lažni dar za lepi ti klofuto, ko se njemu zljubi. —

a ne zmore, da še enkrat ne bi zadržal
niha novega vijaka grobijanskega života.
Krotko to meso ni krotko, kadar ukročeno boža.

On ne more, da ne bi zdržal.
Nih vijaka grobijanskega života v čas izstavi moč;
čas iztegne se v krogu, da bi mu še zviti čas bil ogrinjalo.
To meso ni krotko samoukročeno.

A ne zmore, da še enkrat ne bi zadržal.
Novi nih vijaka v čas izstavi moč;
čas iztegne se v krogu, da še zviti čas
grobijanskemu životu bil bi kratko ogrinjalo.
Onim zgoraj se meso kroti.

Tiger pa ne zmore, da še enkrat se bi zarežal.
Nih vijaka si v čas izstavi, čas iztegne se v krogu, da še
zviti čas grobijanskemu životu bi nateznil se v krotko ogrinjalo.
To meso se ukročeno nadte zgrinja.

Nov nihljaj načenja čas.
Ni v navadi, da bi krožni gib poganjal v grob.
Zakon je in ne navada, kadar grabim ti, kar grabiš si.

Nih ne jenja, zmeraj je enak,
ni navada, da v zakol bi gnal ga krožni gib. —
Poželenje jim ne more ne ujeti želje.
Jim je zakon, ne navada, da te grabiva oba.

Njihov nih nov nikdar ne pojenja.
Ni namenjen času v jed.
Poželenje se ne more ne ujeti z željo,
zakon, ne navada je, da grabim ti, kar grabiš si.

Njihov nih nov nikdar ne pojenja,
ni namerjen čas ujed.
Ni navada, da v zakol bi gnal živalskega kolesa tek.
Poželenje se ne more moči ne ujeti z željo.
Zakon nenavajen je, da grabim ti, kar grabiš ti.

5

bojan
krivokapić

... KJE LILIT ROJEVA DEMONE?
nič novega, ampak
v gozdu ena
	punca
med nogami

hrani luč
luč in luknjo
skupnega življenja

in bolečine
a en
	škratek
izpod lista starega
hrasta
gleda

v vesolje

kje je ta nova noč
tam kjer so skupni

dežji
brez sladkorja, prosim
jaz čakam in
	molim
še lukenj, ampak
brez bolezni, prosim

7

8

kdo pride z mano v rdečo luknjo
v rdeče zore
z rdečimi
	mišmi
glej, tudi tukaj je
spokojna in utrujena

megla
pridi in čakaj
jutri bo prišla ena nova
noč
rdeča in črna
kot prijazna žuželka

v sanjah
en dedek gre
proti koloni
utrujen in masten
kot star plašč
kot plastične
		perunike
in vpraša

vojašnica brez ljudi
slaščičarna brez metuljev
mavrica brez krvi
in eno veliko
sonce

bezeg in miza
v stari hiši
in vprašanja
o aktualnih temah
dolga
težka
noč
ne mineva ...
... in megla jutra
ko naenkrat
izgine glasba

izgine molk
kje sem jaz?
samo dolga pot

in mrtvo morje
ali to lilit rojeva demone?

kje je babica
črna in težka
kot nebo pred nočjo
ni doma, ni ljudi

samo rumena pena
		mrtvo morje

in dež

esther

10

Spoštovani,
nek vrl človek mi je nekoč zaupal, da spomin mori,
v smislu: kaj znancev je zasula že lopata bremena,
ki so si ga naložili tekom dveh desetletij. Moj spomin
sega nekoliko dlje in vem, da sem bila rojena danes
že pokojni materi in v Ameriki živečemu očetu, vam
torej, ki vas še nikdar nisem srečala ali niti ne vem,
kod se nahajate.
Nekoliko vam je treba zadevo pojasniti, kajti ni vam
bilo vse razkrito.
V našem mestu se je kak teden dni nazaj pripetila
manjša dogodivščina. Časopisi so imeli o tem veliko
povedati, vsaj prve tri dni je bila zadeva na prvih
straneh vseh pomembnih dnevnih časopisov, tednik je
vseboval vsaj eno kolumno in eno posredno povezano z
vso zadevo, v mesečniku ni pisalo ničesar več. Uradno
se je, po nekolikšnih nepotrebnih ovinkih in zamotavanju glavnih akterjev, zgodilo takole:
»V noči na ponedeljek so v stanovanjskem okolišu poslanca za posredovanje v zadevah povezanih z zunanjimi rečmi, g. Boža Großfleega, zaslišali strel. Sosedo
v večstanovanjski hiši (v kateri so sicer tri stanovanja, op. a.) je prebudil glasen pok, a je mislila, da je
počila cev. G. in ga. Großfleeg, ki sta se ravno vrnila
iz poslovnega potovanja, sta zjutraj naslednjega dne
našla truplo sobarice, ge. Vlaste Hochewar. Zadevo
preiskuje Urad za kriminalistične zadeve, enote Petnajstega okraja mestne policije Wadendorf. Gospod
Gustav Keisar, glavni preiskovalec, je bil o zadevi
molčeč. Njegov namestnik Sigmund Michelack ni komentiral, uspeli pa smo izvedeti, da je bilo v stanovanje vlomljeno in da je izginil 100-karatni diamant
visoke vrednosti. O slednji se še špekulira.«
Neuradno pa je poročal Sigmund, v pisarni nad mestom
Gustavu, ki je medtem stal ob oknu in se razmišljeno
razgledoval po ulici. Pošiljam vam natančen prepis
zvočnega posnetka njunega pogovora, ki je nastal v
namene raziskave:
V pisarni zvok pridušene ceste skozi zaprta okna, tiktakanje ure, voda v ceveh in na natančno odmerjenih
petnajst minut zvok vžigalnika in izdih. Dim se pokadi
iz njegovih ust, ko zine skozi stisnjeno čeljust: »Nekaj
je narobe.«
»Seveda, gospod,« se oglasi izza odprtih vrat bližajoč
glas. »Pobrani vzorci so nekoliko sumljivi. Najprej

strel. Sploh ni pokončal žrtve, luknja je v steni,
nasproti kuhinje, kakih pet centimetrov globoko se je
zarila, a krogle nikjer. Trenutno računamo premer krogle in hitrost izstrelka glede na razdaljo od izhodišča.
Mogoče nas kam pripelje.«
»Druga stvar. Diamant. Zelo čudna zadeva. Ko sta g. in
ga. Großfleeg prispela domov (oba sta imela potrjene
lete iz njunih ločenih, a istočasnih poslovnih poti),
nista prijavila ničesar razen mrtve ženske v dnevni
sobi. Ko je ekipa popisala, poslikala, pobrala vzorce,
pospravila in opravila z zadevo, ko smo vsi že odšli,
ko so bili zapisniki že zaključeni, zvečer ob enajstih
kliče v centralo g. Großfleeg, ki trdi, da so mu ukradli
diamant iz spalnice.
Že prej je bilo čudno, da sta bili spalnica in soba za
goste tako razmetani, zdaj je vse dobilo smisel. Dobili
smo podatke od žene, da se vse njune vrednosti sicer
nahajajo v bančnem sefu banke LionsUltimate nekje v
Švici. Čakamo kontakt iz Švice.«
»Potem žrtev.
Nihče je ni zares poznal. Vse, kar smo o njej uspeli
izvedeti, je iz uradnih evidenc, predvsem zavoda za
zaposlovanje. G. in ga. Großfleeg sta jo najela kot sobarico, čistila je tudi v ostalih dveh stanovanjih. Bojda
je v njunem delala ponoči, ker sta bila takrat zaradi
poslovnih zadev vedno od doma, in sta jo srečala samo na dan nastopa službe. Ker sta ji plačevala preko transakcijskega računa, je nista videla nikoli več.
Živela je na drugem koncu mesta, samska, brez otrok
ali hišnih ljubljencev, izštevši peteršilj, ki je bil ob
času preiskave skoraj popolnoma ovenel. O prijateljih
in znancih nič znanega, brez sorodnikov, mati pokojna,
oče neznan.«
»Soseda, tista, ki jo je zbudil strel, ni vstala iz postelje,
ker njenega moža ni bilo doma. Slednji je bil opažen
od enajstih zvečer do treh zjutraj pri Amerikancu,
za šankom. Čas smrti še preverjamo, a na prvi videz
možakar ne deluje dobro brez treh v riti, močno se mu
tresejo roke, pa ne od nervoze.
Mislim, da bi ne mogel opraviti z zadevo tako elegantno. Sledi vloma so komaj opazne, kot bi se nekdo z
nekoliko večjo silo oprl v vrata, zato pa je bilo truplo
po vsej verjetnosti nošeno po stanovanju. Ko smo prišli
na kraj dogajanja, je truplo ležalo sredi dnevne sobe.
Roke je imelo dvignjene nad glavo, krilo spodreca-

no do bokov, brez spodnjega perila. Sledi koitusa.
Modrice po stegnih, raztrgan vhod v vagino, tako tudi
anus, na vratu modrice, nobenih sledi boja. Ženska
je bila zadušena, o tem ni dvoma, a ne zadavljena
z golimi rokami, temveč smo našli v njenem grlu na
pol prežvečen in s slino prepojen list papirja. Črnilo
je poškodovano in razmazano, a po nekolikšnem trudu
analitikov se zdi, da gre za nekakšen zemljevid. Ulice
so verjetno napisane v šifrirani abecedi, kar ob razpacani tinti otežkoča branje. Esther dela na tem.«
»Mislim, da ne gre neumno predvidevati, da bi zemljevid vodil do storilca. Nekoga, ki navsezadnje v lastno
zadovoljstvo vleče strateške poteze ali po domače,
se igra mačke z mišjo. Res je, da zaenkrat še vedno
iščemo spodnjice žrtve, za katere upamo, da nas privedejo do storilca, kajti očitno je, da je bila ženska
zlorabljena. Iz vaginalne odprtine pobrana ejakulacijska tekočina je premajhen vzorec. Nimamo dovolj podatkov. Čakamo na Interpol.«
In Gustav zmaje z glavo: »Je to vse, Sigmund?«
Nakar zazvoni telefon.
»Švica sporoča, da je kamen na svojem mestu. Prek
Interpola posredovali rezultate DNA analize. Sperma je
od g. Boža Großfleega.«
Toliko se je dotlej godilo in zdaj, ko sem vas, izgubljeni oče, uvedla v dogajanje, je čas, da na prizorišče
stopim še jaz, o kateri vam od samega začetka pišem.
Vprašanje, zakaj naj bi se to zgodilo, ni povsem na
mestu, če veste, da je, potem ko je podal Gustavu šop
zapisov pričevanj, vštevši zvočne posnetke, Sigmund
odšel iz pisarne, kar brez pozdrava.
Gustav je ostal sam, sklonjen nad zapisnik. Nato
potrkam in vstopim jaz.
A pripoved je namenjena vam in ne popisovanju moje
peripetije. Zato naj se kar takoj izpovem:
»Odraščala sem s tremi tetami. Moja mati, ki je bila
četrti otrok, je bila edina izmed štirih sestra, edinih
otrok mojega deda, ki si je privoščila predrznost in
spala z moškim. Ostale so do konca življenja ostale
device.
Samo plodnosti moje matere se imamo zahvaliti,
zato pa ne toliko njenemu šibkemu telesu. Po porodu
je namreč umrla, oče je odpotoval Ameriko, kot gre
znana zgodba. Mene so vzgajale moje tri tete.
Njihova najpomembnejša in glavna značilnost sploh

11

12

ni bila v tem, da so bile frigidne, le nesrečno so se
zaljubile in nikoli izpolnile svojega verovanja, svoje
ljubezni do Jezusa Rešenika, da bi jih odrešil njihovih
lastnih teles in naslade, ki jim je v nočeh stresala telo
in so druga pred drugo – spale so namreč vse življenje
v isti sobi – tajile globoke vzdihe, da se tako poetično
izrazim.
Komu je bila njihova ljubezen namenjena? bi se lahko
vprašali in one bi vam rekle, da pravzaprav nimajo
pojma in da v resnici nikomur, a da bi si to odkrito
priznale v obraz, nikoli. Sumi se, da jih je v otroštvu
zaznamoval nek usoden, da ne rečem travmatičen dogodek, in avtohipnoza, v katero so se znale spravljati
med štrikanjem, jim pri tem ni kdo ve kako pomagala.
Okoli tridesetega leta je štela najmlajša med njimi,
meni jih je bilo vsaj toliko manj, ko so prvi začeli
otekati gležnji, sledili sta ostali dve po kronološkem
zaporedju. Doktor je rekel, dobro, pojejte arcnije,
naslednjič bomo videli kaj bo. Sestram začno otekati
zapestja. Na koncu se jim je napihnil vrat, postale
so blede v obraz in, zaradi zraka v licih, jim je jezik
ves čas nekoliko štrlel iz ustnic, ki se sploh niso več
dotikale med seboj. Zaenkrat še niso umrle, a da ne
razkrijem popolnoma svojega načrta, naj povem, da
te ženske niso tako pomembne. Zamislila sem si jih
namreč, kot tri pobožne vernice, ki med molitvijo znajo doživljati orgazme.
Kako jih ne bi! Mlada ženska v klečečem položaju, s
stisnjenimi koleni in sklonjeno glavo ter rokami čvrsto
sklenjenimi na prsih lahko doživi orgazem, kadar koli
ga hoče. Najpomembnejši je ritem. Ritem mrmranja
besed, mrmranja molitve, vedno enake, tekoče in
izgovorljive.
Prav zaradi tega je srednja sestra ves čas med kosilom cmokala, namreč z drgnjenjem ob stol si je v
zahvalnem ritmu besed gospodovih znala pričarati
nebeško kraljestvo.«
»Tri tete je dovolj podroben podatek, da si ob njem
lahko namislite vsaj nedeljsko mašo, če ne pa vsaj
občutek tega, jaz bi od tega najraje pobegnila. In
sem pri šestnajstih. Potem sem prišla na ta oder. Tu
plešem. Zamislila sem si ples kot načrt, za zabavo. Imejmo karneval, sem si rekla nekega dne, česar gotovo
ne morete razumeti, a me navdaja upanje, da veste
kaj pomeni.«

»Zamislila sem si nekako takole. Pridem v to mesto, pa
naj bo Wadendorf, če je že tako naneslo. Tam spoznam
svojo fantazijo, pravzaprav dve, ime jima je Gustav
in Sigmund. Pri njiju se zaposlim. Pa ne kar tako iz
nič. Seveda mi je dobro naneslo, da so me pobožne
tete izšolale in sem pravzaprav odšla pri šestnajstih v
mesto, da bi doštudirala in se naučila jezika. Vmes je
nastajal načrt.
Po končani srednji šoli sem vpisala mikrobiologijo in
po diplomi opravljala osnovno policijsko urjenje. Nato
sem se zaposlila v forenzičnem laboratoriju, kajti kaj
je bolj poželenja vredno kot postavna kriminalistka v
beli halji z rokavicami na rokah? V namene preiskave
bi vam lahko storila marsikaj nespodobnega, da naprej
sploh ne razpredam.
Tako sem spoznala Gustava in Sigmunda. Ampak veliko
prej je bil Božo.
Božo je imel nekaj denarja, to mu je treba šteti v
prednost, da bi vam razkrivala kompliciranost najinega odnosa, pa nimam besed. Meni se je včasih zdelo
— do takih vrhuncev me je znal pripraviti — da človek
sploh ne obstaja. Ampak, bil je poročen. Z neko Hildo.
Že preden sem prišla v mesto, sta bila oba zaposlena
v nekakšni potovalni agenciji, nje večinoma ni bilo
doma. Prvič sem ga srečala v neki kavarni, od tu naprej je šlo kot po, ne po maslu, lahko samo rečem, da
povsod kjer se je vsaj za silo dalo. Domišljija naj gre
svojo pot, pomagajte si z vsem čtivom o tej zadevi, ki
ga imate na razpolago. Če vam duša da, bi pristavila
ena mojih tet. Ob tem bi se spokorno pokrižala, kar
če smem interpretirati, pomeni njej smer, še raje metodo, da ne rečem paradigmo, po kateri kurac v njeni
vagini drsi ob stene in se zatika v robove.
Da se ne zapletem preveč. Božova žena je nekaj posumila. Dolgo sploh ne, minila so leta, preden bi ga.
Hilda lahko realizirala svoje sumnje. Po študiju sem se,
poleg zaposlitve v forenzičnem laboratoriju, zaposlila
pri njiju kot sobarica. Bila je njegova ideja, seveda,
bil je bebec in morala sem si nadeti kostum, lasuljo,
da sem lahko našemljena hodila v njegovo stanovanje. Celo sobo mi je najel na izmišljeno ime. Postalo
je monotono. Vedno ista igra. In on, vedno bebec, se
je očitno zatrapal vame. Tudi to se zgodi, je treba z
obžalovanjem priznati, meni je bilo nekako odveč,
pravzaprav je postajalo nadležno.

Kaj sem storila. Če je to pismo storilke, bo potrebno
tudi do tja priti. Dejstvo je, da imam zelo močan šesti
čut. Ljudje tega ne razumejo, rečejo, gola sreča ali
preveč konoplje, pojdi k zdravniku. To sploh ni res.
Človeku sem videla v oči, medtem ko me je fukal,
več let sem ga tako gledala in postalo mi je marsikaj
jasno. Takrat mi je bilo devetnajst. Že takrat me je
kdaj peljal v svoje stanovanje, a to je bilo mimogrede,
bil je kot neumen otrok, ki ima novo igračko, kateri
je še vedno grozilo, da jo zdaj zdaj zavrže in si kupi
kaj novega. Očitno se to ni zgodilo in nekako bolj po
dekliški intuiciji ali trenutnem navdihu sem si uredila
tako, kot je danes.
Zaposlena v forenzičnem laboratoriju sodelujem z
najboljšim detektivom v deželi, da se tako reče, master mindom, ki pravzaprav predvideva vse, kar se bo
v nadaljevanju zgodilo. On ve, da Božo ni povsem
nedolžen poslanec na stalnem seznamu letalske družbe, ki leta od zasedanja do zasedanja v dobro vsega
meščanstva. Nekaj očitno skriva, a kaj to je, ve samo
Gustav. Medtem pa Sigmud ve samo toliko, kar ste doslej uspeli izvedeti vi.
Jaz pišem pismo. Jaz sem storilka, ki ima nagnjenja,
ne bi rekla, da k agresiji ali celo sovraštvu, rekla bi, da
bi jo v kakem drugem času morda zažgali na grmadi,
kar je po navadi sicer odvisno od nevoščljivosti vaških
ženščin, tokrat pa od moje ljubezni do zla.
Privlači me tudi perverzija. Ne bi rekla da fetiš,
četudi, če si zamislim, kako dvanajstcentimetrska peta
prodira vame, nimam nič proti. S pravim človekom,
spoštovanja vrednim, da se reče, s kakšnim kot ste
vi, ki bi znali izračunati po kolikokrat gre prostornina
vašega penisa v prostornino vaše sobe. Toda to sploh
ni bistveno. Spoznala sem namreč neko žensko. Bila je
nizka, revna, polpismena, a ne neumna. Včasih se je
prodajala za denar. Zanimiva deklina in njo sem enkrat
peljala v Božovo stanovanje.
Tam se je morala obleči v moj kostum sobarice, toda
ne gre misliti, da nisva bili pijani kot mine. Božo je bil
ob tem dovolj neumen, da mi je ob nastopu namišljene
službe dal svoje ključe, kar je bil dober znak zame in
za izpolnitev mojega načrta.
Šli sva torej noter, nekaj časa plesali, se nalivali z ginom, mislim, da sva nekje staknili celo kaj za v nos,
potem sva še več plesali in ena stvar je še vedno

vodila k drugi. Navsezadnje sem jo pofukala z dildom
Božove žene in ona ... mislila sem, da se ji bo zmešalo.
Doživljala je orgazem za orgazmom in se metala na
tisti kos plastike, kot bi bil originalni kos lesa iz križa
Jezusa Nazarečana. Mislim, da jo je dajala božjast.
Potem je nenadoma umrla. Verjetno infarkt, po teh
zadevah ti srce vedno razbija kot noro, ob tem sploh
nimam pojma kaj je jemala, in nimaš kaj, če si star in
prepit, kot je bila ta stara kurba, ti je verjetno slej ko
prej namenjeno končati. Veliko več mi potem ni bilo
treba postoriti. Tak je bil načrt, a v tistem je v sobo
vstopil Božo.
Ta je znal zakomplicirati zadevo. Po začetni paniki
sem ga pripravila do tega, da me je pofukal poleg
mrtve kurbe. Gnusilo se mu je sprva, ker je bil bojda sramežljiv, a sem naju predobro poznala. Potem si
je zamislil ta briljanten načrt o vlomu, umoru in kraji
diamanta.
Jaz sem še vedno imela njegove ključe, tudi od sefa,
da bo jasno, ker jih je bebec vse v šopu nosil naokoli.
Kot da bi ne pomislil, da si bom sploh slednjega dala
narediti, še raje: pravzaprav mi je sam ponudil, naj
si izberem, kar hočem. Verjetno ni bila samo slepa
ljubezen, ampak tudi dejstvo, da je bilo na kocki njegovo velecenjeno ime. Kavzalnost, da te srat prime.«
»Nekega dne sem sedela v kavarni in brala Umetnost
vojne. Pristopil je Božo in začel nekoliko tarnati. Iz
očitnega razloga: v njegovem stanovanju so našli truplo ženske, diamant, ki ga je imel namen prijaviti kot
ukradenega in ga odmetati v reko, ta diamant so našli
varno spravljen v sefu — in jaz? Moja naloga pri preiskavi je razvozlati zakodirano sporočilo v ustih žrtve.
Sporočilo, ki je očitno nekakšen zemljevid, toda kam
vodi? To je vprašanje, ki bi najbolj morilo Boža, bo
vodilo k njemu ali pa se mu tako samo zdi? Ga imam
v precepu ali ga ljubim neskončno in mu ne bi skrivila
lasu na glavi, četudi odpadel?
Sporočilo sem napisala sama in je del skrbno
načrtovanega dogodka. Vodi do domnevno štirih
različnih predmetov: se bo izkazalo, da je načrt do
ukradenega diamanta, kajti tisti v sefu je še vedno
lahko ponarejen? Morda vodi do ključa, ki odpira sef in
ga imam namen uporabiti, da bom ukradla diamant in
za vedno izginila v gozdu? Sem med vsem tem časom
le pridobivala na času? Še vedno, kje se skriva pištola

13

14

in kaj za vraga naj bi pomenil strel v steno iz kuhinje?
Zadnji odgovor je preprost, gre za napako v postopku
pravzaprav, kajti namenjeno je, da se storilca vedno
odkrije. Pištola je službena, nimam pojma, zakaj sem
jo nosila s seboj, Božo pa se je v paniki ob odkritju
trupla nekako začel prerivati z menoj in ker je nekoliko
močnejši od mene, sem izvlekla prekleto zadevo, ki se
je sprožila čez sobo. A zakaj sledi koitusa? Spet on, da
ga ni bedaka pod soncem. Prišlo mu je po celem parketu, še malo pa bi morala poklicati civilno zaščito.«
»Vse se je navsezadnje dobro izšlo in še dodatno pot,
raje moč nad njim, sem si ob tem pridobila. Moji taktiki ni več mogel uiti.«
»Kajti zanj sem pripravila prav poseben zvarek. Še
doma sem pristavila vino. Nato sem vzela ščepec cimeta in klinčkov za okus ter ju stresla noter. Vino
sem zmešala z vodo. Po nekaj minutah je zadeva zavrela, zato sem zmanjšala ogenj in nekoliko pomešala
s kuhalnico. Prej sem oprala in v gazo zavila pest
grozdov sveže nabrane volčje češnje in spela zadevo
v mošnjiček. To sem vkuhavala v vino dve do tri ure,
dodala še cimeta in klinčkov za dišavo, ter postregla
toplo. Potem je počel vse, kar sem jaz rekla.«
»On jo je iznakazil z modricami in ji raztrgal cel spodnji del telesa, njemu se je šele zmešalo. Mislil je
verjetno, da fuka mene, oblečena je bila že tako, in
pravzaprav sem prepričana, da temu sveto verjame.
Kako ne bi verjel, sama sem mu to v pogovoru tudi
zagotovila. Mori ga samo dejstvo, da mu je za več ur
zmanjkalo slike in da sploh ne ve natančno, kaj se
dogaja. Vse niti vlečem jaz.
In ta podrobnost, ki je Sigmund doslej še ni uspel izvohati, daje še eno možnost, zemljevid namreč vodi do
tretjega predmeta: do fotografije Božovega nekrofilskega izživljanja. To stališče zagovarjam jaz.
In Gustav. Gustav vse sluti že vnaprej in ve za vpletenost
mene in Boža, a pri tem dela tipično napako. Misli, da
sem že od prejšnjega ponedeljka mrtva.«
»Morda bi to še vedno potrebovalo nekolikanj razlage,
zato pa nič več, kot mojega zaupanja v vas, da ste vse
skupaj uspešno zapopadli. Naj ne bom pokroviteljska,
kjer se ne spodobi, so mi jih natrosle v košaro že tete,
zatorej: Kaj sploh počnem tukaj? Moje tri tete, one
so vedele kaj počno, vsaka zase in za druge je molila,
ob tem pa sploh niso slutile, zakaj so tako obsedene z

Jezusovo podobo. »Kaj si ga videla ponoči, ko je z avro
obžarjen vstopil v našo sobo, nas blagoslovil »V imenu
očeta in sina in svetega duha ... « in legel k nam v
posteljo?« so druga drugo spraševale in si tajile, da jim
je vsak šum poteptal cvetje med nogami, ter še naprej
v ritmu polglasno molile.
Moja mati je bila veliko mlajša od svojih sestra, njen
oče jo je zaplodil pri petdesetih svoji petinštirideset
let stari ženi. Moja mati je bila čudež. Kako se je
zgodila, so nam povedali že v tretjem razredu osnovne
šole, zato ne mislim razglabljati v to smer. Kako sem
postala jaz, je veliko bolj zanimiva zgodba.
Moja mati je bila vernica, globoka in zavzeta za stvar,
za boga in dobro in čistost in vsa ta jajca. Temu zdaj
lahko odkrito pogledam v oči, kajti z mojo materjo se
je zgodilo prav tam, v spovednici. Seveda je klečala,
kot se za vsako vernico spodobi in tiščala je brado k
prsim, vedno bolj trdno, da bi zatajila vsak dih, ko je
nenadoma nekaj zdrselo vzdolž hrbtenice proti tilniku
in se spustilo z vdihom. Naprej je šlo samo od sebe.
Skozi zaprta vrata tesnega prostora je zaslišala župnika
peti glorijo. In žalobni glas starih ženic za njim, vedno
pol takta v zaostanku.
V resnici je drhtel zrak v prostoru. Ničesar drugega v
spovednici sploh ni bilo, samo eno: vdih in izdih, vdih
in izdih, bistvo življenja. Potem je čez devet mesecev
umrla.«
Stvar se tu šele začne, kajti najpomembnejši v sliki je
moj oče. Ne vem, kje ste in nikoli vas nisem videla,
zato sem narisala zemljevid do vas. Vi imate pismo,
ki sem vam ga odposlala, medtem ko sem zemljevid
poskušala dešifrirati. To pismo, četrto izmed iskanih
predmetov, ste ravnokar prebrali, in ker se mi ob času
pisanja ni niti sanjalo, kako se zgodba razplete, vas
prisrčno pozdravljam,
Esther Sechst.
P.S.: Ne smem pozabiti na najpomembnejši moment
svoje peripetije. Obstaja namreč še ena varianta: izgubljeni ključ do rešitve zločina so manjkajoče spodnjice
na truplu nesrečne cipe. Zemljevid vodi do njih. Spodnjice potrjujejo, da je bila ženska ob času Božovega
izživljanja ne mrtva, ampak samo nezavestna. Popila
je preveč alkohola in padla v nezavest. Navsezadnje so
ji, v alkoholni komi, odpovedala pljuča.

blaž
iršič
NATAŠA
Ne morem spati,
med mano in spanjem sedi neko čudno bitje z rogovi,
in 15 dag mortadele, zaradi katere se moj obraz poljublja z vedrom sline.
Umrla je Nataša, bila je nesreča, dobro sem jo poznal.
Nato sem jo srečal, cesto, ki ne vodi nikamor, po dobro znani poti.
Noge imam iz svinca. Hodim po rokah. Prvič se je zgodilo, da je pes lajal name.
Ne morem spati, srečal sem Natašo, ni bila nesreča, nihče je ni poznal.

16

ČAKAJOČ
Odpiraš mi rano,
oblečena si v majico slikopleskarstva Podbevšek,
v laseh imaš rožo in jaz je nimam,
lepa si,
kličem te heroj Stane,
v očeh se ti utapljajo utrinki zvezd,
katerim skušam slediti,
a me vedno prežene jutro.
Tisti parfum,
dišal sem po mahagoniju, tonki in mošusu,
skratka, dišal sem kot idiot,
tako sem obesil rebra na mlečno cesto
in te čakal, čakal, čakal …
Če bi bil parkirna ura,
bi ti jebal mater.
Kupil sem ti patra Ašiča,
da ne bi več goltala vseh tistih tablet,
vedno isto,
dnevi polzijo mimo
in naša večnost je čedalje krajša,
kupil sem ti vrtnico
zaradi trnov,
TV zaradi sevanja,
kravo zaradi mleka,
slona zaradi sence,
pištolo zaradi sosede
in kurbo zase.
Vegani so mi požrli apetit,
nisva se cela izvlekla iz pikčaste Sodome,
tistega dne, ko sva Budi lepila klofute
in mumijam brala peščene romane,
kupil sem ti gnezdo,
ampak ti nimaš jajc,
hvala bogu,
kupil sem ti mravljinčarja za brez veze,
žametno odejico, posuto z mehkimi cvetovi pelargonij,
za divji fuk pod ozonsko luknjo,
ti pa si si kupila vsak mesec
večje gate.
17

ZA TVOJIM HRBTOM

18

Klovni, prikovani na mesec,
so prebarvali Harlem na črno,
črni Janez,
premika noge,
da bi zbežal,
za tvojim hrbtom
gre Amiš na raveparty,
oblečen je,
kot bi izgubil stavo,
kot bi mu sledile
oprijete kopalke na moški riti,
črepinje vinskih flaš poteptane v blato,
vijolice v osamljenem aprilu,
poročene device
in majhna Tajvanka,
ki misli,
da sem Ronald Reagan,
za tvojim hrbtom
prah izvablja solze iz Keopsovih sanj,
sosed lebdi v kotu,
rdeči Kmeri potapljajo ladjice
in princesa na sekretu rešuje sudoku.
Tam so
vprašanja in reka,
ki jo požira velika siva cvetlica,
Moskva je majhna za tvojim hrbtom.
Kje ste, okrogli in nepravilni,
neotesani in neuravnovešeni,
kje ste, pijanci in mesečniki,
kvartopirci in žeparji.
Kje ste, pretepači in požigalci,
kje ste,
da bi umrli od žalosti,
da bi zadavili sonce
in albatrosa,
ki leti nad ameriške predsednike.
Za tvojim hrbtom
so Kenijci, Izraelci, šiptarji,
Norvežani, liliputanci, čefurji in gringosi,
lepša si od konzerve prebranca,
ne ozri se,
tam so
delavni, leni, hlapci, poligloti,

učitelji, teleta, piromani, perverzneži in diletanti,
tam je otročiček,
ki se boji igle,
učiteljica,
ki je opazila,
da so v zadnji klopi mulci zadeti,
tam sta Ozzy Osbourne in golob,
pa možakar z lopato,
objokana vdova
in ljubezen z lopato zemlje, razgrnjene prek oči in ust,
mesto je polno ljudi in mušic,
saj bi te povabil,
a nisem vedel,
da goltaš,
spomnim se, kako težka je tvoja glava v mojem naročju,
kako vroča tvoja sapa na mojem vratu,
kako tanke so tvoje hlačke,
ko te ugriznem v ustnico.
Ko zaprem oči,
jih bog odpre.
Odraščam zelo počasi,
izgubljam te hitro,
kot šal,
kot dežnik,
kot malo pivo,
kot ključe od nabiralnika,
in ko odprem oči,
jih bog zapre.
Za tvojim hrbtom je tisto,
čemur je tako lahko verjeti,
laži namesto sovraštva,
kakšno srečo imamo,
da je za tvojim hrbtom toliko stvari,
ki
jih
lahko
sovražimo.

STRAH
Ko se sanje zameglijo, je ta kraj
zelo osamljen,
gol kraj, dolgočasen kraj,
bled kraj, štrik in zadušitev.
Silhuete smejočih coprnic zardevajo
na ropotarnicah včerajšnjih upanj,
v iztrošenih žilah mavričnih narkomanov
in na dnu zapitega proletariata.
Dedek si, na skiroju, z debelo solzo v naročju,
v škrlatni ječi posut z žeblji,
ki so ti vse življenje leteli iz ust,
mezeli iz srca in stišali, stišali …
Bleščiš se kot svilnato jutro,
bodeš kot zadnje besede slovesa,
blediš kot utrujena misel,
hočeš kot hočejo vsi,
bojiš se predolgih tunelov,
mračnih živali,
njih mračnih glav,
njih mračnih misli,
pobojev v Srebrenici,
milnih mehurčkov oslepelih duš,
potuješ,
mimo,
mimobežečih.
Do zvezd,
do melodije,
do molka,
ki mu zaupajo,
ko si ne upajo,
vsi molčijo,
to mora biti strahospoštovanje,
zadavljeni jastrebi, tempelj tišine,
to mora biti senca razbesnelega Minotavra,
ki psuje v hebrejščini,
to mora biti vnebovzetje Charlesa Mansona,
mora biti rak na modih,
pa ni,
o ne,
to je samo tisto tuje, ki ga nočemo,

samo tisto naše, ki ga ne damo,
to je samo tisto malo,
premalo,
da bi lahko
ljubili.

ZATE
Stopaš po stopinjah velikih,
kadar ne bruhaš po mojih čevljih,
obhaja me radost
in slabost ob enem
in buldožer ima jajca
in lalala
poje radio,
precej vode pijem danes,
v njej so majhne pičke
in vojaški šlem,
ki ga je voda vrgla med razbarvane Kitajce,
gledam te,
jezik mi moli iz ust,
brez tvojih oči bi bil popolnoma slep,
brez tvojih misli bi noč izkrvavela,
brez tvojih ust
bi ga vtaknil v lonec rdeče pese,
ob jutrih se zaljubljam vate,
ob večerih sem nor,
popoldneve prespim,
ponoči si prinesem vedro k postelji
in v jutrih se zaljubljam vate …

19

rok
korošec

misel je padla pod nebo
in trem pticam oskubila
besede z zamaha
da bi ne pozabil na avtomobilčke v shrambi
je grega vrezal moje ime v lak blizu
kjer je štela črke in si pokrivala otekline
če se je ob koračnicah preglasno mrmralo obraz je sukal
na gramofonu dolgo po tistem je bil nemec drugič
naznanilo sem dobil od očetov drugič prvič
zavonjal sem med hrbtom in zidom brnelo je
zlato in haloze pod nebesi namesto da bi izstopil
sedel sem not v madrid umret drugič
prvič sem umrl drugje dih je skrila pod vzglavnik

TRI/TRI
drugič imam en mesec naznanili so mi
umrla bo edina starka ki si jo ljubil nekako
kot bledo listje ljubi nebo nad njim
in bi raje padlo gor in bi raje preluknjalo oblake
da bi se svet prelil skozi cedilo
drugič bo mrtva in starec bo prvič mrtev
tik za njo tudi njega sem ljubil bom ga
korakala sva na nemške marše
iz WWII če je imel posebej dober dan
sva iz drave kradla kamenje (drava bi lahko bila rio
de madrid)
za prilogo smo jedli krompir kuhan
prvič pečen drugič posut s suhimi nasmehi od včeraj
zamahi v kolenih pod mizo po gubi od preproge
lahko bi me požrla njuna obraza sta se gubala
prsti so se tanjšali in debelili kako kateri

20

zvit gleženj ker sem pretiraval pri plesu
in faringitis lahko da sem padel s kolesom
rad padam s kolesom tako pasti je zabavneje
kot pasti na suho brez vazelina za zobmi
nikoli ne plešem nebogljen enomesečni mulc brca v
dan

tudi pred nekim zidom kjer so dečki
nabadali kutine in ribe in neskončnost
in se je višnjev sok lepil na podplate

SEDEM/TRI
v zgornji predal sem pospravil luč
v enega pod prvim daljavo in vonj
ker se brez vonja ne da spati sem
v naslednji predal dal dež aritmetiko in
upogib v gležnju preden druga peta pohodi tla
v četrti predal sem dal prvega
v naslednjega besedo
v še naslednjega sem vlil sanje ker so
sanje nekaj kar se vlije ali
se vlijejo isto kot se ne vlijejo
v naslednjega sem vlil vosek
ker se tudi vosek vlije in se ne vlije
veliko je polnih nehal sem šteti
pol sam sedem v predal in ga zaprem kot ostale
in ostanem jaz in
Jaz in
predalnik in
sveča na njem in
senca v ogledalu

DEVET/PET

ŠTIRINAJST/ŠEST

v stanovanju sem se ustavil samo toliko
da bi napisal pesem ki sem jo med pristajanjem
bil našel na tleh nisem imel veliko časa
telefon mi je lezel v glavo zobno ščetko
sem izgubil v grlu brivnik sem namočil v
kavo z glavnikom sem naglico počesal v lase

trenutek ki bo prišel za vogalom ni isti kot
kasneje ko trenutek je razlika je v senci

 
DESET/ŠTIRI
v alcali so zvonovi posneti na kasetofon
zelo površno in od daleč na posnetku
je let ptice ustavljanje avtobusa
in zahajanje sonca
sonce v alcali vsak večer potone v zvonik
istočasno iz zvonika vznikne ideja lune
Miguel binglja na vrvi svetloba pluje
skozi brom molitev prelomi dan
 
TRINAJST/NIČ

redko dežuje že dolgo ni deževalo nikoli ne dežuje
blatna reka napaja prekat betonske črpalke
možje ki se sprehajajo sami se zde osamljeni
iznad ograje se vidi konico klobuka gor in dol
na drugem bregu reke glava gola kakor jajce
gospod jajce se po tej poti pride do klavnice
gospod natlači skandinavsko mešanico barv v usta
pipa mu pade čez brado razleti se na prsih
kadi tišino mezenje sence in reko v njej
na oči mu seda dim ki nebo nagiba bližje
ostanku dneva in ožganemu robu sveta
porumeneli brki namesto koktejla mikro-nečesa
klobuk na tleh namesto klobuka na glavi
razlikujeta se v sencah beseda zaspi na boku
ne zbudi je trk pipe ob nebo ne vrča ob zid
trenutek položi dlan na hladno zatilje noči
prvič po enajstih korakih pade dež lahko
da je samoti ime čas lahko da je iz volne
lahko da počasi tli pod odejo in sreba viski
namesto sanj lahko da jo stre beseda

ne da bi jih preštel sem na
pult vrgel vse besede ki sem
jih našel v žepih bilo je dovolj
za mleko sobo in otroštvo
luno sem iskal zunaj
 

21

tomaž
šalamun
ZMRAČILO SE JE

Dež prši v žabe
in žabe se obrnejo.
Harry vstane, se dotakne in
izbulji oči, kajti
vreči mokrega psa v daquiri
kozarec razbije kozarec.
Na sebi imam truplo.

Blaginja tepe želvo v usta.
Tu se bo skotila.

Lepi Vid, lepi Vid,
zakaj se ti oči bliskajo.

Najemi zrklo in barki pobarvaj dno.
Kondor! Posvaljkaj in popili!
To je najlepša točka na Zemlji,
ever, ever, ever.

SEDEM LET
Kako so me zrasli
skupaj čudno.
Drobovje je
balzam, ki se zlatí na

Do kam bi me požrlo?
Do komolca?
Do rame?
Do brisač?
Šepal bi s stekleno nogo.

Med lovorjeve liste so se priplazili polžki
in mahali s svojimi ročicami.
Zvij mi rokico, Chicago.
Rad bi tu večerjal, ampak do
večera ne bom trajal.
Sem bo padla senca.
24

zelenem drevesu.
Čigavo?
Čigavo?
Čigavo?

tvoje telo kot
talca pred
vdajo in srebrnik.
Mižiš, kot da še
ne bi imel oči.
Imel sem
velik steklen kozarec,
posodo, ki sem v
njej redil pupke za
tovarišico
Janovo.
Zmračilo se je,
ko sem ga
razbil,
kot zdaj, pred
mojo šapo.

Bachi so imeli krilca.
Bili so majhne žuželke iz Nemčije.

Kapljà. Čez oči ima
lateks. Kdo ti

KAJ POMENI VESLO ZA RAZDRTA PLJUČA

služi? Sanjal sem, da sem ti
vrgel frizbi. Disk je

Brca, brca, brca, notri.
Svedonični sviter.

preparal tvoje telo.
Imel sem te v

Narisani kamni.
Narisano nebo.
Narisana paleta sliv.

dvorcu, v dveh
dvorcih in

Človek z grbo skače s strehe.
Grba je težka.

Obrne ga in ga zasadi v zemljo.
Ena gospa (verjetno tujka) z rumeno
kanglico zaliva njegove nohte.
Mokri nohti pretresejo svet.
Sive igle mu visijo iz štedilnika.
Mladi ljubijo roso in kapuco.

TRAVA Z ZAPETIMI ROKAMI
Porezaj si
nohtice.
Porezaj si nohtice,
sem ti rekel.
In umil se je. In v
toplo vodo
skočil. Šalil sem se z
gospo v svili.
Olupil mitro.
Teksas je
zelena krtača. Teksas
je modra
krtača. Teksas je
moj senčik.

OVCE GLEDAJO
Jaz imam roza pušpan
glavo in objem
trakulje. Cenilci stopajo
po mojem

25

telesu, pljuska, kot bi
bil jezero s
skorjo. Ne vdre se. Tulipani
zažigajo ostale

MÁLINKO, MÁLINKO JE VIHRAL

cvetlice. Bohinjsko
jezero. Ko se

Skala sem.
Mazali so me.

zbudim, na Jami, 26. julija
1963, pod Pršivcem.

Bil sem prijet.
Bil sem obdan.

Vem, da je zdaj nekje
strašen potres.

Vohal sem.
Držal sem rožo.

NISEM SE UKVARJAL Z ZELENO RESNICO
Šel sem v cerkev. O, kako mi je
mašinca gorela. Kako sem si
počasi vihal rokave in obračal tvoj
bel lisast trebuh. Vzel tvoje oči,
prelomil mandelj. Ooo, Hitlergrüss,
kako mi oblepljaš jezik kot
najbolj sladka mana. Sopemo po
snegu. Sopemo po snegu. Srne
nas prehitevajo. Ooo, Hitlergrüss,
Slap Savice. Tvoja lobanja je
mehka kot peresce, notranje sladka
in okrašena. S tremi različnimi
medenimi potočki. Amour fou, tvojo
nogo. Da bi ti odkopal nogo.

26

Perje je moja žoga.
Črno perje je moj klic.

O, kako so me popikale vilice.
Nož je vrel.
Rudo sem skrtačil.
Tulipan? Si ti?
Si v sodu?
Bile so deske.
Ampak zgledale so kot želvje ploščice.

matjaž
zorec

TRIKOTNIK,
kratkoprozni dramski in ljubezenski
PROLOG
Takšne v zev sklecnjene noči se potemtakem znajdeš
sedeti med dvema, zaradi katerih si strdek kurca in
srca razklal na dvoje, dal enega v last prvi ter drugega drugi. Ali pa se je prekrižalo? Saj več ne veš, kdaj
komu hlapčuješ, srcu, ko slediš kurcu, kurcu, ko slediš
srcu, konzumirajoč slo ljubezni, hrepeneč po ljubezni
sli … Prekrita pekel in nebo sta padla v horizontalo,
in raztisnjenega vmes te, ena na levi, druga na desni,
sinhrono cmarita z diahronijo, samoumevno nevede
kot ... predestinirana ojdipska kataklizma. Spet in
spet. Kako bi se jima videl, če bi druga za drugo vedeli
…
I
Shlapljen čas natanko, ko si zaspal, če obstoji precizno
opredeljiva meja, je bil zastanek in zbujenje pomeni
vnovič le en miselni izvir – ljubezen ali, skromneje
rečeno, misel nanjo. Še preden odpreš oči, ti njeni
odtisi, vanjo speti odmevi spevnega glasu, mikroskopski dotiki prstnih konic, presihajoči portreti, trepljajo zorenje v dan. Kako sladek dar je vstati. Početi
vse te vsakodnevne marginalije, čudno dobrodejne
in pričujoče premeščene nekam v daljo … Ščetkanje,
pretegovanje, kofetkanje, … so udejanjeni s pretanjeno skrbjo, kot bi bil motren pri vsakem pregibu. A
biti, biti je zgolj uvertura do takrat, ko boš bil z njo.
Ko se bosta skupaj zanalašč spotaknila v … Misliti kaj
drugega ni mogoče.
Dan, dva, trije … teden, dva, mesec … En nič, dva nič,
tri nič … Nič na nič nič. Invaliden pri uresničevanju
otrpneš, nezmožen predreti. Ne pusti se ljubiti, poljubiti, objeti, dotikati. In kot je vpisano, manj se daje,
bolj želiš.
Nič se ne daje.

28

II
Nekoč ob pravem času na zasilnem kraju trčiš v takšno
prozaično mladenko. Zabubita se v kvadraten meter
na robu klopi, polzeča k dotiku. Kaj pa češ. Zližeš se
ji v jezik in vkleščiš med razprte prste. Ne toliko, ker

bi rad, kot ker lahko. Tam sta nedonošenca, skupaj
razpizdnjena za kolikor toliko znosno sfalirano rojstvo. Po vsakem onegavljenju ostane postan okus kot
po kofetu, čiku, spanju, njej še po čem drugem … Za
silo prevetriš ga lahko le, kadar te sčasoma spet golta
podn, ko jo od ne vem kje spet stisneš k sebi. Izogibata
se stika z očmi, teh strašnih sanj, iz katerih je treba
zaspati v budnost, da se ne razlezajo v resnico.
Do teh blaženih dni. Popolno nasprotje se primesi k
želji, hlepenje zamesi v hrepenenje. Vse se pne k
njemu. Nova pojava, preslikana v podobo, proti kateri
erektira razpaljen up. Bližje si ji, več obeta.
Že je na dosegu dotika.
III
Nekega neprebitega dne odide. Zaljubljen skopuh
preračunavaš, koliko in koliko noči bo treba prespati, preden se vrne. Dotlej se je treba kam dati. Je že
skušeno; toliko in toliko šilc in sen te zlahka požre,
tesnoba razstesni in nervoza umiri. Še prej pa jo bo
treba slišati, če naj bo večer uslišan.
Ni je bolj obvisele stvari od teh čvekov na daljavo. Ne
premaknejo s položaja, kakršen je, in le v nedogled
prežvekujejo že prežvečeno; bolj bedno bi bilo edino,
da jih ne bi bilo, ničemur drugemu dovzetno hotenje
pa zgolj fantomsko pogrevajo. Nekaj takega:
ONA: Kar toplo je.
TI: Res je kar toplo.
ONA: Saj je kar v redu.
TI: V redu je. … Kaj pa zdaj?
ONA: Zdaj? Ahhh (kot zeh) … Zdaj pa … uf, kar dost.
TI: Na primer?
ONA: Hm …, naprej tja … k njej po tisto … in kasneje še
gor k onemu od zadnjič … da ne pozabim … itn.
TI: Uf …
ONA: Ah … (že nekaj časa se zdi, kakor bi nekaj pod
mikrofonom nategnjeno prasketalo, odmaknjeno in
nerazločno, hkrati s čimer se njeni neartikulirani vzdihljaji kot zadržani brzdajo)
TI: Je vse v redu? (še sam držiš dih)
ONA: Jaa…a, vse v redu. (kot prej, vse dozdevnejše)
TI: (molčiš in tipaš s sluhom)
ONA: (molči, v ozadju oni zvoki?)
TI: Sigurno?
ONA: Ja … Sigurno. (nek šum vbrsti) Ej, moram it.

TI: (obotavljaje) A že?
ONA: (hitreje) Kaj že. Saj že pol ure govoriva.
TI: Ampak res …
ONA: Res. … Moram. It. Zdaj.
TI: (kot prej) Dobro. Pa daj. Se slišiva kdaj?
ONA: (neomahljivo) Ko bo čas. Lepo se imej. Čav.
(dahne)
TI: Adijo. (že konec zveze)
Na poti k pitju ti prekine vitalno vez s seboj, že tekom
katere te je uščipnila paranoja. In ta ne neha, pika vse
ostreje in vedno ima prav. Kaj za en drek je bilo to?
Prisluhi? In kaj za en kurac je to zdaj … vizionarski prividi, vedežna halucigenost? Če si nor, potem ji ni ravno
med telim čvekanjem neimenljiv kdo slačil hlače, …
prestiskoval jošk, … lizal preplavljene pičke, … med
in zdaj, onstran linije … v nevidnem je ni nevidljivosti
… se ji v tem trenutku kobaca med nagajivo sklenjene
noge, trdno uperjen tja, kjer je sluz zmešal s slino … in
ona se mu da? Stokaje s tistim zadušenim triangelskim
zvenom?
Zrak je preredek, da bi napolnil pljuča. Pločnik, cesta,
bajte, avti, smog … oblaki so se navlekli asociacijske
paralize. Neslutena ogromnost prši čez oblike. Ne
moreš se premakniti iz tega sveta … nekaj sladkega
je v tej grozi. Vse vidiš, a gledaš nekam drugam. V
navzen preobrnjenih sanjah si in nikamor več se nimaš
zdramiti.
Tak prispeš. Čakajo te, zmerno veseli, osupel za očmi
se jim pripiješ. Mrak in šunder se ti pomagata skriti,
vsaj pred njimi, če že pred sabo ne. Ždiš semtertja
med razpackanim zvokom in hreščečo sliko. In nekje,
kot nekako izčrtkano od zmegljene kulise, uzreš… njo
… ono drugo. Kar zraven vseh.
S strahom se pripravljaš, toliko bolj, ker si že odločen.
Z odlašanjem ne postaja lažje. Nekako tako mu mora
gomazeti pod kožo, kdor se meče pod vlak, z mostu, na
štrik navezan s stola … Ona pa kot smrt, le čaka čaka
čaka … Ko ji rečeš, češ, a greš malo naokoli, suvereno
gleda vstran in preprepričljivo zaglumi presenečenost.
Nemara se v tem odraža sreča? Gre, seveda gre. Hodita
kot vsakodnevno pot, po črki neznano kam, a natanko
vesta, kam gresta. Duh ve vse …
V neki senci na neki klopi se hlastno zasesata drug v
drugega. Scenografija je ista vedno in povsod.

29

IV
Ležeč v temi čakaš. Drhte prežiš na slednji šum. Za
skretnimi vrati se sliši spljusk. Še preden usahne, trkne pokrov na školjko. Naslednjo sekundo zašumi voda
iz pipe. Preneha in vse potihne. Tišina zamrzne skoz
nekaj obstalih trenutkov, komaj zaznavna tresavica ti
vzsrševa dih. Nato je naznanjena naslednja perioda;
mehko ploski koraki, slamnato šešteči poljubi, izrišejo
dotikanje bosih nog s tlemi … Tako pride.
Molče prileze. Plahutajoča rjuha prekrije njeno
zadržano sapo. Diši po sladkasto postanih porah kot
razmočen glinast prod, aromatiziran s trohnečim
sadjem. Golota se drsteč zacmoka s tvojo … milno
zmehčana koža brez trohice hrapavosti je vroča bolj,
kot si si lahko predstavljal, a nikoli preveč … predira
se do kosti in od njih resonira nazaj k izvoru. Prvo dotikanje je tipno ovohavanje. Udi se kačje plazijo čez
ude, hoteč plenilsko sfoclani zgristi podjarmljeno slast
… do hipnotičnega, hipnega vzbrstenja, ko se hkrati tako preobjebeno razplamtita, da se iz oči kot iz
izžete limone iztisne brezzavest in je telo le krčevit
podaljšek, proteza v gejzir zavrelih bombardirajočih
misli … kakor bi skozenj spuščeno visoko napetost
tisočkratno upočasnil ter se z razvlečenim šokom elektrificiral v realnem času … takrat sunkovito trzneš s
tičem k njej, kot bi jo hotel prebosti. Refleksno ji s
poblaznelo voljo stisneš mednožje pod razmočenimi
gatami, brez uspeha hoteč zagrabiti, kar v dlani vedno
umanjka, ter potem s pestjo naprej, menda namenjen
se ves, kolikor te je, stlačiti v v zdrizu gorečo pizdo,
kamor slejkoprej jalovo predirajoč zgolj kukaš s svojim
najodvečnejšim delom. … … …
Iz kot suhe fige usahlih jajc si na posteljnino v teh
nekaj urah, kolikor jih je še ostalo od noči, našprical
kakšnega pol litra sperme. Omahla je, kot bi pravkar
rodila. A v postpofukani katarzi je blisnil najprej le
mežik od neke misli, iskra kresnička, ki je umrkla
pustila neizbrisno migetajočo fluorescentno sled, iz
prebliska do prebliska naraščajočo v kot že vseskozi
prisotno psihozo …

30

V
Živ krater greha je brez prestanka mlatil preostalo
polspanje. Zadnje pol ure si le še vsake pol minute pogledaval na uro. Kdaj lahko pokličeš? Je ob šestih prez-

godaj … pol sedmih … sedem. Zdaj. Zdaj moraš. Ne
zmoreš ne. Slišati jo, ker … jo ljubiš. Gnus te strese,
ko se zagledaš v to, poleg spečo z odprtimi usti. In veš,
le nanjo prenesen pred samim sabo. Če je snočna paranoja dušila, jutranja težkoča davi. Kraspa v drobovju,
mori misli in jih nemrtve spake vrača. Še pred dvema
urama si se ves ponosen od fuka nasmehljal ogledalu.
Nisi vedel, da se ti z njega reži sadistična vest … Kliči!
Posladkano zaspan je njen zbujen glas … kot truden
otroški obraz. Kaj je?, kaj … nič, dobro jutro, samo
to … dobro jutro … lepo spi naprej. Okej, čav … tako
izgine utrinek. Čakaj! … pofukal sem jo, samo ker sem
hotel tebe … le spi lepo naprej.
Nisi strpel. Moral si se it kolovratit po jutranjem mrazu.
Med te kot ona dremave ulice. Kamor ti sledi iztirjen
mir. Za vsakim vogalom vidiš njene silhuete … spran
vijoličen plašč … v smejanju razklenjene čeljusti,
vmes s kovino kriti zobje … Kristus, kot oni od pofukane … Zasleduje te hitreje od vida, mežika, svetlobe;
v centru perspektive se pojavlja, še preden premakneš
pogled od ene točke k drugi. Takoj ko uzreš, izgine.
Kot bi oko razrajcevalo, s čimer si prikrajšan, in to
sproti rezalo, še preden lahko registriraš, opominjajoč
te, kako se najbolj sabotiraš vtem, ko najbolj uživaš.
Tisto v postelji vendarle odpraviš z drobnim robnim
cmočkom. Na večer ljubljeno malodane z moledovanjem zvlečeš k sebi. Deset minut preden pride, stankaš
dve pivi. Če bi jo v tem trenutku objel, bi jo zdrobil.
Izjecljaš o sem, na srce moje … V nobenem momentu
se ne spomniš one, ki ti je dala, kar ti ta ne bo nikoli.
Kot se tudi te nisi, ko si se odfukoval od sveta.
Ostaneš sam. Medlo slutiš še ne vzniklo premeščanje.
Nek ljubezenski roman se pričenja iztekati. Vsebina
zamira, forma ostaja.
EPILOG
Tako ti zataklemu v zanko okrog jajc grozeč manko
narekuje podvreči danko prosti zlorabi opomenjevalki
ljubezni. Vztrajati pri njej kot s tem ničem zapopaden,
zaprepaden niče. In srce se skurči proti nekemu absolutu. Tam obedve, vzfukana in vzljubljena, sovpadeta
na mesto, kjer sta že od samega začetka, druga drugi
drugo. Tam se boš odljubljen zaljubil v zamrežen zrcalni odsev.

ana
schnabl

V ŠIPAH

FINSE

ZEV

Sedimo na avtobusih,
se vozimo z vlaki,
šofiramo.
Obiščemo bife,
hodimo v trgovine,
se vlečemo skozi ulice.
In ves ta čas
v šipah iščemo
odsev svojega obraza,
svojega telesa,
menjamo prostornino
in gostoto
za površino,
ki naj bi nas naredila lepe.

Name se kot vezenina usuva nebo,
gledam pokrajino kamenja in mraza,
precvikano s hitrostjo vetra,
toliko lepega,
pa še vedno ne smem govoriti
o božanskem.

Zev ne rabi povabila,
vseeno ji je za pripoved,
naj bo pripoved o sončnem zahodu,
cigareti na stopnicah,
prijateljskem klepetu,
od solz razmočeni rjuhi,
sprehodu pod kostanji,
o mučnem,
o grdem,
o lepem,
o prevzetnem,
o lahkotnem.
Lahko ji je,
ker je spregledala
pravila ravnanja,
ne sestavlja se v zgodbo,
ker zgodbo predhaja,
ker je vedno že tam,
pred izrekom prvega stavka
o tem, da je bil dan res lep,
da je v šoli težko,
da je pomembno zdravo jesti,
da se moraš postriči.
Grmadi se v vsem, zagrmi pa
nenadoma,
morda ne grmi,
ker nevihta se javlja,
takoj za ločilom,
pripravi nam znake.
Zev samo kaplja
in se enkrat,
dvakrat,
trikrat
razlije
—
v usta,
ki bi rada imela
pripoved.

Kaj vse bi dali za obliko,
če že nimamo snovi.
Koliko bi tvegali,
da bi tiste šipe
umerile človeka,
kakršen želimo biti.
Brez madežev
in z lepšimi lasmi.
Naj bo s podobo,
ki ima značilnosti
in lastnosti,
ki je nepreklicno
in za vedno ona sama,
ki stoji,
postavljena v celoto
z voljo naključja,
lažje ravnati.

32

Te šipe so za reve,
kot sem jaz,
nesposobne drame gibanja,
postavljene na ulice,
kot šale sodobnosti,
ki razglašajo žaljive besede
o utrjevalcih za lase in
belilih za perilo.

Nujno je, da tudi sem, na sever sveta,
kjer se z umetnostjo nič ne dogaja,
v enakomernih sunkih
vlamlja otožnost.
Prehiteli so me,
napisali so pesmi o naravi.
Začrtali so kot,
pod katerim se prelamlja sonce,
pripovedovali o jezerih,
se spominjali lastovk,
ki vejo, kdaj odnehati,
kdaj je igra dolgočasna.
Imeli so jelene,
primerne za predlog,
naj ima tudi človek svoj
time to stay and time
to go.
Srečni so bili v razširjeni metafori,
v pesmih, živahnih kot mlinček,
potoček,
kot majhni otroci.
Meni ni ostalo nič.
O vetru vem več kot to,
da piha s severa ali z juga,
da je sila, ki čisti molče.
Na koncu pohoda
ne bom imela pesmi,
ne poosebitev, ne primer,
le spomin na ledenike.
Prezebla bom in utrujena,
hotela bom sesti, hotela bom spati.
Nekdo mi je ukradel sanje o veličini.

33

IZ KOTA SOBE VSTANE ŽENSKA
Glej me, ja,
ampak iz kota sobe,
ker tam ne vidiš,
kako utripam čas,
da sem vsa neznosno otipljiva.
Ostani tam,
kajti
vsaka snov
ima že tudi
jaz pa nočem,
da bi se zgodilo kaj hudega.

svojo zahtevo,

Z bližino
me boš lomil
v tisoče želja
mojih
tvojih
intervalov tega, kar bi lahko bila,
vse do zadnje krutosti.
Ostani, prosim,
v kotu sobe.
Tam ti bom za vedno lepa.

34

monika
vrečar

— Karkoli boš že počela, bodi zelo tiho.
— Prav ljubi. Zavijala bom z očmi in dihala v blazino,
kričala pa ne bom.
— Ne skrbi, začela bova, ko boš pripravljena.

36

Zima se izteka, ampak vsako leto se dlje in dlje ne
morem ločiti od svojega plašča. Tesno se zavijam
vanj, medtem ko se skoraj naga potim v podlogo.
Moja rit poriva desko pod mano naprej in nazaj
in črke na njej se preslikavajo iz simboličnega v
realno. Kaj je sploh fora tega morja, si mislim.
Pljuvam v njegovo hinavsko modro zaplato, ki
se pretvarja, da je nebo. Pljuvam in morje me
pljuva nazaj s svojo rjavo oljno peno. Nič ni bolj
smešnega od neumne umazane vode, ki misli da
obvladuje svet. Oh Titanik, sam si si kriv. Oh Jack,
oh Rose, oh zamrznjeni dojenček. Sami ste si krivi
in to veste. Kontinenti so ločeni z razlogom in
ta je, da lahko morje jemlje življenja in se dela
gospodarja. O morje, ti prekleti pocar, lažnivi
povezovalec podmorskega in kopenskega življenja,
v katerega si dal verjeti v sarkastični upodobitvi
plavajočih sesalcev. V resnici nimamo nič skupnega
s tabo. In ti to veš in te moti. Moti te, ko gledaš
naše koničaste ladjice, kako milo drsijo skozi tvoje
rane. Na njih so kuhinje in usnjene sedežne garniture in koktajl bari vgrajeni v hrastov les. Na njih
so bele platnene oprave, ki poganjajo telesa gor
in dol po plastični lupini in dajejo vtis, da imajo
kaj opraviti. Vlečejo vrvi, ki so povezane med sabo
z mrtvimi konci, vlečejo jih nežno, da jim ne bi
opraskalo novih belih rokavičk iz ovčje kože, za
katere so zapravili 40 minut svojega življenja, ko
so jih kupovali, nek vietnamski otrok pa kako uro
svojega, če se šivanje belih rokavičk iz ovčje kože
za neuporabne drkače sploh lahko kvalificira pod
življenje. Na njih so tudi zagorele pičke. Suhe,
krhke. Kar drobijo se, ko se jim 3000 konjev zariva
naravnost med noge. Glej jih in se čudi. Glej jih,
ker jih moraš gledati, ker se nimaš kam skriti.
Gravitacija te drži prilepljenega na gnil zemeljski
pesek, drsa te po njem, te posiljuje in nič ne
moreš zato, ker si šibek. Vse, kar se zarije vate,
te oddeli od samega sebe in preoblikuje. Vse, kar
se te dotakne, te oskruni. Vse, kar se izlije vate,
te usmradi in onesnaži. Mirno lahko pljunem vate
in odkorakam stran in spet nič ne moreš zato, ker
si šibek in vezan na svojo veliko črno luknjo. Ne
odobravam te, morje moje drago. Ne odobravam in
zato te zapuščam.

Tukaj sem.
Vse moje stvari so nagrmadene v kotu tvojega stanovanja,
ker jih nimam kam razpakirati.
Rada bi šla v posteljo, ampak ne najdem ščetke, paste in pižame.
»Danes ne bo nič, tvoj dečko je utrujen,« se mi zarežiš.
V postelji zbijaš šale.
Slišim hrup pred vrati in želim si, da
oborožen ropar vlomi v stanovanje in naju oba pokosi pod streli 38-ke.
Ker sem s tabo gledala televizijo, vem, kaj je 38-ka, čeprav me en kurac briga.
Šestnajstkrat me vprašaš, če bova sedaj zaspala,
Šestnajstkrat ti rečem, da ja.
Zaspiš, jaz pa
celo noč sedim na tleh v kopalnici in gledam svoje moške noge.

so stvari ki me bolj presunejo
od smrti Steva Jobsa
na primer ko se ti zlepijo sramne
ustnice in zaradi tega
ščiješ po stegnu
mimo školjke

ŠIT ŠIT ŠIT ŠIT ŠIT KAKO GA LJUBIM!
ja saj fukava tudi no

37

davorin
lenko

Po čem diši tista pička
— si se to kdaj vprašala, ko si takole zrla vanjo
kot v nek drug, tuj svet —
po čem njen znoj, pa pazduhe in tiste neumite,
neobrite
noge,
ti, belka v temi, a?
...

OKO
Kako se počutiš, ti velika
uvela in pasivna,
sključena ter na napačnih mestih tolsta
belka,
kako se počutiš, ko stojiš v temi in
skozi špranjo
opazuješ,
kako se počutiš ko opazuješ
tisto temno in tuje telo,
kako se počutiš, ko si oko,
ki zre v tuje
eksotične
kraje,
kako se počutiš, ko gledaš tisto
preznojeno tuje telo
so-ženske, a drugega bitja
temne polti in črnih oči,
kako se čutiš,
ko jo gledaš masturbirati v tišini
močvirske noči,
kako se čutiš,
ko se čutiš?
Si si všeč, ko nosiš ikre
v mlahavem trebuhu?

38

Si si všeč, ko se skrivaš in
oprezaš ter
naprezaš
svoj pogled na tisto živo
drkajoče telo,
ti, belka?

Ah ...
Sanje, izgubljene v pesku
in
šepeti v
globoki ebenovini.

POHOTA
Ližem sence in
ležem jajca.
Trpka zemlja
hrani otroke časa.

GNEZDO
Zvezde tvorijo gnezdo
in mah duši preteklosti,
pod težkim vonjem cedrovine
umiram, se rojevam
v gnezdu
jutranje megle.
Ližem roso z materinih jošk
in spim na očetovih ramenih
v objemu hčerke-sestre izpod čudnih zvezd
gnijem, se rojevam
v močvirnatem gnezdu
med sabo prepletenih
astralnih teles.

JUTRANJA MOLITEV

METULJI PONOČI

Vlijmo nekaj vere v naša dejanja
bratje in sestre
odprimo naša astralna usta in pustimo naj se
pretekliki
izlijejo v nas
naj se prihodnjiki
cedijo po naših
golih
svetlikajočih se in
kosmatih telesih
odprimo si vene in živimo
heroin
kokain
lsd
odprimo naša spolovila
in iz ektoplazme, ki se bo tako spustila
na hladne rjuhe

naših starih, meščanskih stanovanj
izgradimo templje, jase in cedraste dvorane
nova upanja in
nova hotenja
meglene sanjarije in
vročične svinjarije;
vsako živo telo predvsem boli

Izgubljen
v peni njenega
živega srebra
se odprem, požrem
sive žrebce sanj
in nesmislov
temnih, lucidnih
vešč-podob
ki frfotajo po nočnem
nebu domišljavih palač
in žrebam reke
mlačne struge mitov
in poizkušam dihati
čisti klor
amfetamin
methamphetamin
ledene sveče otroštva
In čas beži
igre, maske padajo
v vodovja prostorov
narcisoidnih misli
kjer se z mokrimi pretekliki
igrajo raznotere ljubezni —
lingvistični modeli pa
umrejo tihe in plašne smrti
medtem ko divji konji

— v post scriptum sami sebi —
kot neki simboli
blodijo po zapuščenih poljih norih gob

ponoči

39

miha
mele
Draga Laura,
v bitki je prišlo do zatišja in sedaj imam priložnost, da
ti pišem. Danes sem na vrsti za stražo. Čakam na svojem položaju in oprezam za sovražnikom. Pozno je že.
Ura je tri zjutraj in vem, da pred sončnim vzhodom ne
bo nobenega premika. Za nočno aktivnost je prepozno,
za jutranjo pa prezgodaj. Sedaj je tisti redki čas, ko se
lahko popolnoma sprostimo.
Okoli mene ležijo kameradi. Tiho je. Slišim le smrčanje
kolega Janeza. Če bi bil v drugih okoliščinah, zaradi
tega ne bi mogel spati. Toda po celodnevnem boju ponavadi kot ubit padem na ležišče in v sekundi zaspim.
Doma me je zbudil vsak šum. Tukaj je drugače. Zdaj
je minil že cel mesec, odkar sem odšel v boj. Ta vojna
se je preveč zavlekla. Nobena stran ne popušča in se
ni pripravljena pametno pogajati. Stvari se preprosto
nikamor ne premikajo! Na sredi pa smo mi, ki upamo
in čakamo.
Ne bom ti lagal. Boji so težki in izgubili smo že mnogo
ljudi. Okrepitve pridejo le redko in komaj pokrijejo
izgube. Včasih se sprašujem, kako mi je uspelo vzdržati
tako dolgo. Zdi se mi, da je minila cela večnost, odkar
sva živela skupaj. Vem, ni bilo popolno in mnogokrat
težko, toda imela sva vsaj nekaj svobode. Delala sva
trdo in dolgo. A takrat so bili ob delu tudi trenutki
sreče. Sedaj sem jaz tukaj in se borim, ti pa daleč
stran. Nimam izbire, če hočemo zmago, se moramo
boriti.

Nad fronto prihaja zima. Prejšnji dan sem v zraku
vohal tisti oster vonj po mrazu, ki naznanja spremembo vremena. Mislim, da še nismo pripravljeni na
nizke temperature. Mnogi so premalo oblečeni in na
bledih obrazih se jim vidi, da jim mraz srka energijo. Ko se začnejo širiti bolezni, se bodo naše vrste še
bolj razredčile. Najhujše tukaj pa je čakanje. Vedno
čakamo. Ali na sovražnika ali na poveljnika, da nas
vodi v boj. Ure posedamo in nimamo kaj za početi.
Gledamo okolico, ki je vedno ista. V takih trenutkih
se sprašujem, zakaj se sploh borimo. Na začetku mi je
še bilo jasno. Borili smo se za pravičnost, enakost in
splošno dobro. Vsak poveljnikov govor je v meni zbudil
navdušenje, s katerim sem prišel na fronto in s katerim
sem stal v prvih vrstah. Včasih vidim ta pogled v očeh
novih prišlekov in se spomnim nase, kot sem bil takrat.
Poln goreče zagnanosti za boj in navdušen, da bom
nekaj spremenil. Po tolikem času tukaj se je ta pogled
spremenil ... Sedaj slišim besede poveljnika, a nimajo
več istega zvena. On govori o zmagi, o boju za prihodnost, o tem, da naš boj dejansko spreminja stvari in da
naš trud ni zaman. Toda, kaj se je spremenilo po vsem
tem času? Po vseh bitkah. Ne vem, če mnogo. Zdi se
mi, da smo še vedno tam, kjer smo začeli. Včasih ne
vidim razloga za naš boj. Pravijo nam, da spreminjamo
svet. Vedno bolj se mi zdi, da svet ni tak, da bi ga
lahko, s tem kar delamo tukaj, spremenili. Resnični
svet je drugačen. V njemu naš boj ne dosega cilja, ki
ga želimo.
Kaj naj zdaj naredim? Naj opustim celotno zadevo? Naj
pridem nazaj domov k tebi? Življenje ne bo lahko, če
pridem nazaj, ampak lahko upava na spremembo. Da
bi dosegel neko spremembo, sem šel na fronto. Tukaj
sem se boril, da bi dosegel spremembo, ki bi omogočila
lepši svet za naju in vse ljudi. Zdaj ne vem več, če je
to možno doseči na ta način ...
Sonce vzhaja in ljudje se začenjajo prebujati. Zdaj bo
prišel poveljnik in nas opogumil za boj. Še en govor,
še en dan okupacije. Ljudje bodo hodili mimo nas po
svojih opravkih in mi bomo kazali svoje plakate. Potem
pa bomo čakali in spremenili sistem. Že nekako ...
41
Pošiljam ti vso svojo ljubezen

stéphane
bouquet

Iz zbirke Svet obstaja,
cikel Vsakdanje življenje

Iz zbirke Beseda brat,
cikel Slovar tega človeka

v skupnem objemu
tedaj skozi svoje grlo ptic
kjer se kot cmok požira ves ta čas

1 ŽALOST

PTICA

Prevedla Barbara Pogačnik

solze zmorem dobro
zadrževati v shrambi grla
(precej posodic imenovanih vrstice)
če se odpovem neumnim stvarem
kot recimo zdajle gledati
povsem belo
nebo razlito nad strehami hiš

1.
dovolj je čisto drobna pesem
pod popoldnevom drevesa in London,
klop postavljena spodaj, kjer
angleška pisateljica: že res, da je mrtva

OISEAU

Prevedel Robi Simonišek

1 O ŽALOSTI
Jok seveda lahko
zadržujem v shrambi grla
(veliko manjših skled imenovanih verzi)
če se odrečem skrajno butastim izzivom
kot da bi recimo ravnokar
vsepovsod gledal belo
nebo razprostrto nad streho vseh hiš
Prevedla Barbara Pogačnik

1 DE LA TRISTESSE
Les pleurs je peux bien
les contenir dans la réserve de gorge
(beaucoup de petits récipients nommés vers)
si je renonce aux défis idiots
comme tout à l’heure regarder
partout le blanc
ciel répandu sur le toit des maisons
42

toda tišina, ki se razliva in širi
iz središča vej
nad prometom in značilnimi sirenami: tišina (navajam
zgolj
ptice,
ki mi dovoljujejo spanec) in, če ji je podoben,
mir, ki se razsipa in varuje,
ki ga je spoznala s svojega okna
združena torej
v grlu ptic
ki goltajo ves ta čas
Prevedla Veronika Dintinjana

PTIČ
1.
dovolj je res ozek pas petja
pod popoldnevom polnim dreves in London
klopca je točno spodaj kjer
angleška pisateljica : prav mrtva je
ampak tišina ki se razliva in izhaja
iz središča vejevja
nad vsem prometom in mestnimi sirenami: tišina
(samo citiram
ptice
ki mi privoščijo spanje) in če je tak
mir ki se raztaplja in varuje
spoznala s svojega okna

1.
un chant très étroit suffit
sous un après-midi d’arbre et Londres
le banc est pile en bas où
l’écrivain anglais : d’accord qu’elle est morte
mais le silence qui se répand et provient
du centre des branches
par-dessus le trafic et les sirènes spécifiques : le
silence (je cite juste
les oiseaux
m’autorisant le sommeil) et si c’est pareil
calme qui se dissout et protège
qu’elle a connu de sa fenêtre
étreints ensemble
alors par sa gorge des oiseaux
où se déglutit tout ce temps
 

43

44

SAMOSTAN:

SAMOSTAN:

MONASTÉRE:

1.
obisk samostana v sončnem aprilu
mirna notranjost iz opek in iz fresk
starodavnih

1.
obisk samostana v aprilu presijanim s soncem
mirna notranjost v starodavnih opekah in
freskah

1.
visite d’un cloître dans avril de soleil
l’intérieur calme de briques et de fresques
anciennes

zunaj klop iz kamna sivega in gotovo
prepustnega, travnik okrog je tako
posut z marjeticami

zunaj klopca iz sivega, verjetno
prepustnega kamna, travnik vse naokoli je tako
posut z marjeticami

dehors le banc de pierre grise et sûrement
poreuse, le pré autour est si
jonché de pâquerettes

levo : krhek vodnjak šibka voda
ne zadošča proti vrvežu ampak nudi
dovolj
zavetja da
si lahko malo deliš hiter
obtok življenj
popoldan : španski bezeg še španskega bezga
za kakšen dan
črne hlače
rdeč trak
karabinjerja sveti v enem samem odblesku
v nenadni nepričakovanosti svetlobe

na levi: krhek vodnjak lomljiva voda
ne moreta nič proti prometu a dopuščata
dovolj
zavetja da si je možno
z njima začasno deliti švig
kroženja življenj
popoldne: španski bezeg španskega bezga
še za nekaj dni
tiste črne hlače
rdeči trak
italijanskega policista se zasveti za hip
v nenadnem svetlobnem trenutku

à gauche: la fontaine fragile l’eau frêle
ne suffisent pas contre le trafic mais permettent
assez d’abri pour
partager un peu la vite
circulation des vies
après-midi: lilas encore des lilas
pour quelques jours
le pantalon noir
bande rouge
du carabinier brille d’un seul éclat
à un instant inopiné de lumière

niti sončniki niti modne obleke
izgubljeno devetnajsto stoletje
oboroženih straž na vsakem vhodu banke terase
zadnjih nadstropij so trofeje
iz zelenih senc

ne ženski sončniki ne krinoline v stilu
izgubljenega 19. stoletja
oboroženi gardisti ob vsakem vhodu v banko balkoni
v zadnjih nadstropjih kot trofeje
iz zelenih senc

potem : frančiškanski frater
kosi eksplozije marjetic kjer sem spet vrnjen
k počitku
pod zaščito iz vode

kasneje: brat frančiškan
kosí eksplozije marjetic kamor je kdo zdaj vrnjen
da se spočije
v zavetju za vodo

ampak iluzorno in odslej pretveza

a prividno in zdaj že razsuto

Prevedla Katja Perat

Prevedla Barbara Pogačnik

ni ombrelles ni robes du genre
XIXe siècle perdu
des gardes armés à chaque entrée de banque les terrasses
des derniers étages sont des trophées
d’ombres vertes
après : un frère franciscain
tond les explosions de pâquerettes où voilà que revenu
se reposer
derrière la protection de l’eau
mais illusoire et désormais défaite

45

czeslaw
miłosz

PTIČI
Leto prenov že peno na pesku razbija,
želja, sen in ljubezen, vse to nič več ne šteje,
lahke roke, z lahkih oblakov uta in zatočišče,
lahki so beli kamni na gorskih pokopališčih,
in veter, svobodni veter, ki od daleč veje.
Vajenec sanj odide v severne kraje,
v ognju blesti kot Cirus, iztreblja koprive,
vejo višnje je zvezal in vodo živo
v jezeru hoče iskati. O, zemeljski trni,
kaj bo našel v tem prepadu, ki solz ne daje,
na polomljenih poljih, v ledeni cisterni.
Pod razbeljenim soncem molk pepela.
Dan mineva. Mrzla sreča, prazne sanje, gluha noč.
Noč mineva. Po kamenju topot tavridskih volov.
Kdo sem, kaj sem jaz in kaj oni?
Opiti od kislega vina, rdečico na licih
skrivajoč, v vrstah nad bregovi spe.
Dolg, dolg molk. Srce uničuje glad,
kot da bi prvi dan sveta negibno pri miru stal.
Iz dna belih tesni se, sliši zvončke glumača.
Trobenta igra. Grozeči zvok speče zemlje budi,
in popotniki, ki sem jim nadel človeški obraz,
to so ptiči, ki so v meni svoje gnezdo povili.
Jaz, zvest samo sebi dani prisegi,
vem, da me bodo sodili klici teh ptičev,
zbogom! Sneg pada na moje prilive,
hrum tisočev polni zaledenela močvirja,
pelikani, žerjavi tam brodijo in kričijo,
moje nebo so raztrgale pribe s praznimi žvižgi,
novembrsko listje ran ne bo nagradilo.
Zbogom! Od vsepovsod se trga in teče sem zbor.
Otrok, hudobni otrok, kje so tvoje zasluge,
kakšne darove od ptičev ti more kesanje prinesti?
Glej, celo iz tvoje roke, ki jo je ranil glog,
kaplja hlad, ki pušča srebrne sledove na zemlji.

47

Vse, kar se globoko v tebi lahko spočne,
je mrtvo, še preden prag rojstva prestopi,
vse, česar se dotikaš v temeljih noči,
se osipa kot jesenskega igličja dež.

Naj se končno dopolni poldan prezira.
Vre in peni se morje, tvoje noge liže,
slišiš, slišiš, kako kliče: sna zavojevalec, mrtve glave
ti ne bom ne z lovorjem ne z vinsko trto okrasil.

Otrok, hudobni otrok, zakaj si nas zbudil,
mi bi, povezani s krili v krog,
dremali, vse do trenutka, ko On bo razdelil
tebe in nas, ubogi čas in veliko Vse.
Otrok, hudobni otrok ...

Kdo mi očita
tiste mučne poskuse, utrdbe plamenov
v modrikastem pragozdu, samoto, zaprte bridkosti?
Sam sem se spuščal navzdol in prva zvezda mi je
pritekla nasproti
in bil je tak blesk, življenje tako lepo in dobro,
da sem govoril: vrnil se bom, čeprav ni vrnitve.

Kot da bi minila leta in vcveteli križi,
se vrtinči spremenjeni ogenj četverih nebes,
kot zlata trava tli zemlja, koder je šla senca,
sledove nog v razpokano kamenje vtiskajoč.

Bela dekletca so se komaj dotikala oblakov,
iz pekarne so se vračala, s hlebci, pritisnjenimi
k nežnim prsim, ovitimi v dolg šal.
In hitela so, visoko dvigajoč kolena,
in še so koraki zavzdihnili za vogalom,
očetje pa že čakali v vrtovih koral.
Če pa je kdo stopil iz odprtega dvorca,
je videl Notre Dame, kamnito, nad jezerom sklonjeno,
v čisti globini nad ribjo igro odsevano,
golobe, nad bregovi brezna gruleče,
in nakremžene obraze krotkih polljudi,
iz gozdov pa se je oglašalo igranje pravoslavnih zvonov.
Zelena galeja je plula pod meglene mostove
in še je nekdo z rutico mahal na njej
in človek za krmilom je pesem slovesa pel,
psiček pa − dokler niso ugasnile v rdečem zatonu —
je bevskal na po vodi bežeče sence mest.

Velikih krčev ljubezni zakrita votlina.
Če pa vzhajajoče sonce jo malo odpre,
zacvrčijo požgani gradovi kralja Baltazarja,
mrzlim krikom pavov izročeni v lastnino.
Sneg prši. In drevesa, prelomljena, krvave.
Prevedla Katarina Šalamun Biedrzycka

HERAKLIT
Obžaloval jih je, sam vreden usmiljenja.
Ker to je onstran besed kateregakoli jezika.
Celo sintaksa, kot so mu očitali, temna,
izrazi, tako zloženi, da imajo trojen pomen,
ne bodo ničesar zaobjeli. Ti prsti v sandali,
dojka dekleta, tako drobna pod Artemidino roko,
pot, olje na obrazu moža z ladij,
sodelujejo v Splošnem, obstajajoč posamično.
Samim sebi pripadajoči v spanju in že samo sebi predani,
z ljubeznijo do vonja uničljivega telesa,
do osrednje toplote pod sramnimi dlakami,
s koleni pod brado, vemo, da Vse obstaja,
hrepeneč zaman. Samo sebi pripadajoči, se pravi živalski.
Posamični obstoj nam jemlje luč
(ta stavek lahko beremo v obe strani).
»Nihče ni bil tako ponosen in poln zaničevanja kot on.«
Ker je mučil samega sebe, nezmožen oprostiti,
da nas trenutek vednosti nikdar ne spremeni.
Obžalovanje se je spremenilo v bes. In je zbežal iz Efeza.
Človeških obrazov ni več prenesel. Živel je v gorah.
Jedel je travo in listje, poroča Laertij.
Pod strmo obalo Azije je morje gnalo valove
(iz višine se valov ne vidi, ampak samo morje),
tam pa, ali se sliši zvončkljanje monštrance
ali plavajo zlata oblačila Orlanda Furiosa
ali pa ribji gobček srka raztopljeno šminko iz ust
radiotelegrafistke, ki je plula pod vodo?
1960, Montgeron
Prevedla Katarina Šalamun Biedrzycka

Naprej, naprej! Ne bo te več zadržala
nobena lepotica, ne povlekla za sabo zastrta stezica.
Vate, kot bela trhlina, že lega zima —
misli, brezčutni človek, na sestradane ptice!

48

Ti, morda poslednji, ki v sebi kazen nosiš,
iz plemena teh, ki se smejo spustiti na goreče dno
in kot Dante pred Panterjem svojo vero braniti —
v zankah sreče nikdar več ne boš tičal.

49

TAM BODO POSTAVILI EKRANE
Tam bodo postavili ekrane in naše življenje
bo prikazovano od začetka do konca
z vsem, kar nam je, kot se je zdelo, uspelo pozabiti za vedno,
in z oblačili dobe, ki bi bila samo smešna in bedna,
ko jih ne bi – brez vednosti o drugih — prav mi nosili.
Armagedon mož in žena. Zaman je kričati: jaz sem jih ljubil,
vsak se mi je zdel kot otrok, požrešen in željan ljubkovanja,
rad sem imel plaže, plavalne bazene in klinike,
ker tam so bili oni, kri moje krvi, moje meso.
Žal mi je bilo njih in sebe, ampak to ni nobeno opravičilo.
Končana je beseda in misel, premaknjen kozarec,
odvrnjena glava, prsti, odpenjajoči obleko, burkaštvo,
sleparska kretnja, strmenje v oblake,
umor iz udobja: samo to.
In kaj zato, če odhajajo pozvanjajoč z zvončki
okoli gležnjev, če stopajo tako počasi v ogenj,
ki je vzel mene in njih? Grizi si, če jih imaš, prste
in spet glej, kar je bilo, od začetka do konca.

1964, Berkeley
Prevedla Katarina Šalamun Biedrzycka

50


