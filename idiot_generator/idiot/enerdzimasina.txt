1.
Dandanes je že izpoved hrepenečega subjekta lahko subverzivno dejanje.
Sonce prihaja. Ne znam se ustavit.
Uživamo bolečino.
Vsak občutek je potencialna mojstrovina.
Ampak najmočnejši od vseh je iluzija zamujene priložnosti.
Ne zanimajo nas čevlji.
Hipnotizirani hlepimo za nečim, kar se vedno izmuzne kot misel, do katere te
vedno znova pripelje dejstvo, da se je prejšnja izmuznila.
Kogarkoli anonimno očarat.
Bit nadzemski egoist in se žrtvovat ritmu.
»Poljubi so staromodni. Naključne naplavine. Staromodne. Jambi.
Hiperstaromodni. Svobodni verz staromoden. Petrarca staromoden. Ginsberg.«
Blaženost je čutit, da vsi vidijo enako kot ti. Blaženost.
Lanterne vidimo kot prostovoljno posilstvo.
Nič nas omejuje. Rastemo. Picasso akademik.
Picasso plagiat. To ni moderno. To je vprašanje metode.
Zdaj smo. Verjamemo v meso. Bistvo zemlje vedno nosimo s sabo.
V hlačah. Smešni smo in banalni, smejimo se vsaksebi.
Pljuvamo v cvrtje, v svoje kosilo. Dobimo zaušnico.
Kaj nas ustavi? Gojimo nenatančnost. To je nova naravnost.
Nadaljujemo, ne da bi se ozirali nazaj.
Kaj pride potem. Kaj pride potem?
Tipam v temi. Merila so nevarna. Govorit o stilu,
ne da bi ga že z govorjenjem prakticiral, je parazitsko.
Imet merila pomeni verjet vase kot celoto.
Kar ni nič kaj postmoderno.
Najbolj moderno je seveda molčat.
Piši! Če ti to reče ona in se sleče seveda ubogaš.
Tako si razlagam estetiko. Vse je povezano. In ne smeš se ustavit. Ker ona gleda.
Če se ustaviš, da bi stvar premislil, nimaš talenta. I’m just enjoying. Is the body
nice paper? Technically I mean. Izziva me. Začinja me. To je nekaj posebnega, če
se sleče in reče: Piši! To je invokacija. To, vse to se lahko zgubi in bomo spet
praljudje. Improviziramo. Kot srednješolci
HOČEMO IZGOVORIT SVET POTEM PA DOLGO NIČ

7

2.
Estetski kriminal ljubljana.
Kdove kaj te ulice? Nočem. I don’t want to be a pervert.
Zato ne pišemo o seksu in bolečini. Svečeniki veselja smo.
Pišemo med hojo in stopimo v lužo. Okultiramo strah in druge.
Ne opisujemo seksšopov in albanskih pajzlov natakarjev, ki v morbidni svetlobi
plešejo na »Joana gimme Hope«. Ampak samo čisto poezijo. Vse ženske so
molčeče in hotne in nikoli ne jočejo v javnosti. Ostajamo zvesti resničnosti.
Ariadne smo, brez niti. Pozabljamo.
Ne se vdat tej nežni melanholiji, ki te zaliva v varnost vonja kot zibka iz
mahagonija in nostalgičnih sladkarij.
Ne se vdat bolečini, to je staromodno. Pleši čez.
Simbolisti niso hoteli razlagat. Mi hočemo pomenit.
Psi smo. Hranimo se s svojimi telesi.
Jemo da bi bli lačni.
Jaz ni pomemben. Ni entiteta, ki jo je treba predstavit.
Ampak več entitet. Pod določenimi pogoji se iz kaosa rodi red.
Tako nastane svetloba. Svetloba je frekvenca.
Umetnost je maščevanje zamujenih priložnosti.
Odvisnost, ki si se jo naučil med dušenjem eksistencialne slabosti.
Trik kako mešat duhove v svojo smer.
Rob jezika je vedno dovolj daleč.
Neskončne možnosti se nam odprejo kot prazna knjiga na sredi neba.
Odkrijemo Ameriko in Marija se nam prikaže.
Žarimo. Naj pride kar hoče.
Tvegamo ponavljanja, razvijamo metode. Žarimo.
To ni vprašanje izbire. Plujemo. Dovolimo vsem, da vstopijo.
Stojimo goli z vetrom ali brez in vsak piš nas razlije v nežnost,
o kateri je Proust lahko samo sanjal.
Čeprav včasih pride. Ko samoumevno izgine in moje ustnice. Od česar sem
odrezan. Potujejo v Beograd na avtobusu s pajskami smrčečih in brkatih branjevk
in žalostnih enookih ciganov. Ki bi radi dihali in odpirali okna, kljub temu, da so
jih že odprli, bi jih še kar naprej odpirali. Ne dušimo se. Ne pretiravamo.
Opazujemo. Začudeni. Zadeti kot otroci pred lastnimi izločki.
V bistvu pa se mi ta trenutek utrne kot počasen polžast sen te uboge province,
kjer je nasmeh skoraj božansko posredovanje …
Kaj se zgodi s to atletiko duha, podarjeno kot lonec domače marelične marmelade
sredi tuje dežele, kot mistiki z mlečnimi očmi sklenejo roko nad žaro Nikole Tesle?

8

Ki ostane kot artefakt na podstrešju nekoga.
Ki ga kasneje nekdo najde in prebere in čuti kot ljubezenska pisma svojih staršev.
Da se mu tatinska solza skotali v usta čez topla lica. Kot katakomba.
Kot češnjev cvet. Kot zavist tiste tišine, ki počasi postaja passé.
Zhuang Zi je živ in živi nekje na Antarktiki.
Nihče ne bo zvedel kakšne ribe je s svojo mrežo lovil.
Pesnik med pisanjem ne ve kaj dela.
Išče nadlasico, ki nima imena.
Kaj se zgodi z listom papirja, podarjenem popolnemu tujcu v sumljivih okoliščinah
ali anonimno kot Tretja simfonija?
Včasih smo žalostni. Tudi to bo minilo.
Včasih pač nimamo druge izbire.
VČASIH SE PIŠE V LJUDI IN NE V KNJIGE.
Včasih vse kar je v nas hoče postat pesem in stik in iztegnjena roka.
Če
Če
Če
Če
Če

smo jezni, govorimo jezo.
smo ljubosumni, tiho masturbiramo na kar smo ljubosumni.
smo nežni, smo nežni. Če pademo, smo idioti.
se ustavimo pred izložbo, smo Miškin.
se zdimo močni, smo samo posnemali Rimbauda.

To delo bo ostalo v načrtih. Čudovito in nedodelano.
Začel sem, ne da bi vedel kako bom končal.
Moja poezija je postala dihanje. Ne mislim, kdo bo to bral.
Ne morem nehat. Edino kar se spomnim. Govoril sem:
Polagam preteklost na žrtvovalni kamen piramide sonca.
In sem jo res polagal. Okušam te besede kot pijan pavijan.
Tam in takrat sem se dvignil v stiku papirjev, vse kar sem zamudil sem preobrazil v
motiv in pogoj in ga tako naredil ključnega in nujnega. Odstranil napake.
Odstranil naključje. In se staknil s svetlobo.
Zgenerirali smo si samozavest v razsežnost Sikstinske kapele in gruvali proti
obzorju. Hoteli smo nekaj dolgega svetega, preprostega in brez naslova ...
Seveda smo na začetku bili tragiki.
Banalnost našega samozadrževanja nas je naučila smeha.
Nikoli ne boš več kot okus atmosfere na jeziku nekoga.
Odkrili smo omnipotenco. Postali verbalni fetišisti. Češplja. Češplja. Smo jecljali
na vse načine kot nagnjena radovednost triletnega.
Genet je vedel, da si lahko samo nema abstrakcija, tok pretrganih čustev,

9

nasmešek v ozadju, panorama.
Bolečina je podtekst. Hrepenenje je podtekst.
Odtenek, ki ga je gnal, je bil vedno isti tako kot usoda neotipljivega poslanstva
tam brli v napadu predsanitarnega trepeta, v soju uboge lanterne ali kot molj v
žarnici.
Želim, da čakam. Vse ostalo je vprašanje stila.

3.
Poslušaj ...
Je šumenje vode tišina?
So delci tvojih misli diski svetlobe?
Ni imetmost ležat gol in speč v polni dvorani?
Sanjat svojo individualno tragedijo?
Se vračat k njej znova in znova kot v maternico na obisk?
Si lahko vsak gib interpretiraš v svojo korist?
Sanjal popolna bitja in se zbudil še vedno zaljubljen.
Še Kafka se nasmehne ob tej melodiji. Nič več tema.
Nič zgubljena. Gledam čudeže na cesti.
Podrejen sem samo sošolki, ki me sanja in zadržuje zase.
Moški se usede na stopnico sredi črne vlažne sive ceste.
Bruhne v svoje roke, blodi po žolču, ki ga ne zna uredit.
Mačka sliši petarde. Se skrije. Pes lahko samo laja.
In sumi, da bo umrl. In umre. Ti pa lahko stopiš v brezno.
Veš, da boš ali si. Prej ali slej. Vse kar živi.
Jezus! Moja misel je prehitra in prepoganska!
Sem se vrnil, da bi videl
ne da bi vedel svoje oči hrepenet po lastni modrini?
Se je iz kovčka moje violine vsula homunkula praznih papirjev?
Sem bil prazna roka in sem jih lovil?
Sem jih kot razlito črnilo rotil?
So se nad mojo posteljo izrisala krmila?
Sem trepetal?

10

Stric je skuhal skledo fižola in šel v Ameriko.
Njegovi otroci se podkupljeni z makovo vodo
Podijo za jabolkami po hribu navzdol.
Kaj je svet? Poznam ceste in ulice. Tam zunaj je še vedno divjina.
Tam zunaj vlada Naključje kot krucifiks nad lepoto obzorja.
Poznam nebo in poznam globino morja.
Poznam televizijo. Naj čutim strah, ker so dovolj močni,
da me lahko spremenijo v otroka v Afriki?
Se zora zlomi skoz disk konstelacij?
Se lahko to pošast ustavi?
Se lahko. To pošast. Ustavi?
Poslal sporočilo: »Raje sublimne etide kot prazni spektakli!«
Včasih smo užaljeni, če komu naše etide niso všeč.
Potem vidimo, da sodijo kot slepci o barvah.
Svoje delo še vedno precej staromodno pojmujemo kot del sebe in združeno.
Čeprav je kot rečeno izloček. Tudi ti trenutki šibkosti so. To hitro okultiramo.
Ne kot sonce oblake. Ne kot oblaki sonce. Smo sami. Tega ne vemo. Zunaj kaplja.
Gledam skoz okno. Vidim skoz streho. Fizika sej pravim.
Vsake tolko pridejo kriki kot groza, včasih se nadaljujejo v: »Vuuoo!«, kar
pomeni, da je krik samo izraz hitrosti neke pijanosti, ki se vzpenja, da bi padla;
včasih pa so vsi na oknih in opazujejo, včasih jočejo in so bogi, včasih je pa samo
en krik, ki izgine kot bi ga pogoltnila zahrbtna avenija. Samo hlipanje je, soseda
se odmika, upala je na pretep ali kaj hujšega. Nekdo joče in nikoli ne bom izvedel
zakaj. Se je zasmejala? Se smeje vmes? Nekdo jo tolaži. Čudno.
Sreča je, če poveš nekaj, kar dejansko čutiš.
Hitro preden pozabim! Svet se podira. Živčen sem. Treba je ven.
Smrt razumemo kot vrata, ki se nekam odprejo. Vse vidim hkrati.
Bolgarski avtobusi. Ljudje v njih kot nemi filmi. Koper!
Z malo sreče se odpre nebo. Del neba. Usta neba.
In ne šibkost ampak strah se je skrival oblečen v varne hiše nezavesti.
Dediščina čakanja. In užitki čakanja. Melanž. Diafragma.
Beseda, ki si jo pozabil in bi vse spremenila.
Ljubezen je odsotnost nekoga. Samota je hrup sosedov.
Vidim kako moja dejanja sprožajo nepredstavljive posledice.
Mrtvo vrano v jesenskem listju lahko razumem kot simbol na katerega očitno
namiguje neobvladljivost oblakov. Ampak nekje se je treba ustavit.
Treba je šokirat z lepoto. Ali z nasiljem. Nasiljem lepote ali lepoto nasilja.

11

Ampak nasilje je prepreprosto. Vsak se lahko pripravi do krvave mutilacije
svojega plovila pred alternativno publiko.
Vsak lahko posreduje gnus in zlomljene členke, žiletke za to lahko kupi vsak
kmet. Ampak žiletke lepote ... žiletke lepote ...
KOLIKO STVARI NE POVEM
TAM LEŽIJO LJUDJE KOT KNJIGE, KI JIH NE GLEDAŠ
VROČA BANA KRSTA KNJIGA
VODA, KI VSE OČISTI. VODA, KI VSE OČISTI
»POKAŽI SVOJO RANO: Nikoli ne moreš bit dovolj moderen.«
Sanjal, da nekaj manjka. Nekaj kar bi moral vzet, je bilo obrnjeno nasprotno.
Bilo je ključno in je zdaj še bolj. Imam spomin na ta izbris.
Ker čutim kar ne morem videt: Vidim. Svoje oči. Zgodovina me gleda. Stare oči.
Poredne oči. Rozine. Tabernakelj. Zakristija. Pesniki z mislimi fukajo med sabo.
Plodijo se kot muhe. Zato je poezija nesmrtna.
Išče meje. Vedno meje. Črto tistega prepada od kod lahko samo zreš
In si
Ne glede koliko stvari popišeš in koliko ljudi užališ
Kolikokrat se postaviš kot gigant pred konec dneva
Kolikokrat črpaš moč iz predstave
Kolikokrat si že povedal vse kar moraš
In se izvirnost tvoje individualne bolezni razrašča, prekine
Občutek, da to blebetanje ne služi ničemur. Govori samo zato, da lahko s stilom
trpi. Tako kot čistilke, ki pletejo puloverje na poti v službo, medtem ko se proga
podira. Za svojega sina ali svaka, ki ga ne bo nikoli rodila.
Velike in dolge zasilne jopiče za svoje misli
Videl sem kako propadam v nekem drugem stoletju
Videl sem kako izginjam
Kako
Brez
Besed
Izginjam

12

»Brezciljni Slovenec
Slovenec: 3 dinarje«1
Drka na ruševinah Kipa svobode:
Za vse je kriva Primicova Julija
»Tvoj dih je moj bajonet«
In če bi mu dala
Bi lahko spremenil svet
Bil velik poet
Samo ko je bil zadet
2005 se je še vedno fural na novoromantiko
In končno shekal
Da ne morš skoz luksuza pičit
In vse, kar naj bi bil al moral bit
Je vršalo okrog njega kot duh prednikov:
»Janez ponižni
Janez strahopetni
Janez črnoobrobljeni«2
Metafizično mrtev
2,4 svetlobnih let od Alfa Centauri
»VIVA INDIFFERENCE«3
Dante se je najbolj namatral s Paradisom
Rimbaud je spal pijan na plaži
Rekel: Dets d best
Mallarmé se je ufural, da dela bombe
Še Šalamun je kdaj pa kdaj podvomu
Če se ni preveč zaplezal
Vedel samo, kaj mora sčrtat
In nihče ne ve ...
Kako to povedat?
Ljubi se mi
Ne da bi bil tam
(Ali ko ti veter popade lase
In nisi kar bi lahko bil)

17

Teoretiki pa niso poštekali
Razen da se nekam premika
Eni so šli v intimo, ne da bi se slekli
Scali na sisteme, ki so jih oblekli
Drugi so zamujali — prdeli stare bisere
V nove štukature. Prodali ideale za visoke položaje
Pisali kako sekajo paradižnike — kako si perejo rjuhe
Eni so se zapili — se sami ubili
Pametni so se izselili, druge so drugi
Tretji so sami nehali — četrte je zadušila kotlina
In oblaki so kr bli
In se formirali v neskončno
Več kot 10.000 let visoke umetnosti
Pa še vedno ista zgodba:
Homer je srkal čaj iz gobic
(6. stoletje pred štetjem)
Naenkrat ga zadane kot sneta sekira:
VSAK GIB - VSAK TON NA KLAVIR ODJEBE SISTEM!
... In ne mislimo več na blato, ki je pod nami
Ampak samo na listje, ki je na njem
In kako zelo smo ga imeli radi
Ko je padalo ...
Potem pa papež čez 3000 let množici prostovoljni v dežju:
AVE GRATIA, KI SI NAS PLENLA
Tud če je Neruda napisal: »Kri teče po ulicah«
Kri teče po ulicah
In tud če je Dylan napisal:
V’LKA JE ROKA KI VLADA SAMO S ČAČKO SVOJEGA IMENA4
So pršli čoperji in zažgali ljudi
»Iz vsakega mrtveca je vstala puška z očmi«5
Pazite se!
KO LUČ PROSTA NE SIJE
Lingua Tertii Imperii
POP TV
1984

18

Žalosten postanem, ko nekdo reče navdušen v kamero,
da je »VIDET PAPEŽA VRHUNEC«
Vendredi Samedi Dimanche
»IZ AMERIKE PRIHAJAJO TANKI VESELJA IN DOBRE VOLJE
Veliki in mali izviri grmenja zaloteni nepripravljeni
nad Bagdadom
ETIJOPIJEC SE JE NAJBOLJ RAZVESELIL
DANES IN NIKOLI VEČ
Največ slave požel Londonski klavec
Garry Kasparov trenutno drugi«
Je človek obvladljiva žival, dokler je džanki?
Je len? Je morilec?
Se bomo poklali?
Bo nekdo vedno mel večjega?
Te bodo zamenjali za novo robo?
Te prilagodili ideji?
On pa ti pozira poezijo o poeziji
Kako sam in buhuhuu
Reciklira originale
Se bori na neki drugi ravni
Pride na papir in pol zaspi
Zapira oči, da bi se skladalo
Nekje drugje:
Prvič. Začuti. Tvoje. Lase.
In obliko tvoje lobanje
Kar drugače
Ne čuti
Nihče
In čuti tvojo kožo
In strukturo tvojih ličnic
In tebe celo
Zunaj pa mesto in demonstracije:
Avtomobili v ognju
Pendrek v glavi
Rešen akcije
Zatripan v abstrakcije
Te verjetno smiselne agitacije

19

Neke spodletele inhalacije
Kar sploh ni sprožlo take spremembe
Razen da je Država pokazala svoje prave zobe:
»Plečnik je bil prostozidar
Marx je hodu na kurbe«
In lepe stvari
Res lepe stvari vmes
Ker je nekdo rekel, da so
Plagiat plagiata
Ne da bi bil too sentimental
Če bi se lahko, bi se že zdavnaj izpisal iz sveta
Babi z razbitim očesom pred Merkatorjem
Izis pozira za Diorja
P.S.
Dovolj mam tega sranja
Brez tebe bi bil ta list mrtev
.THP.

1
2
3
4
5

20

Kosovel: Kons Ikarus
Kosovel: Rodovnik/Kons Ikarus
Moloko: Pure Pleasure Seeker
Dylan Thomas: The Hand That Signed the Paper
Neruda: Razlagam par stvari

I.
Ulises je postal hotelir ob pragozdu, ki je grozil, da nas pogoltne
Pustil, da se nardi plesen v smetnjakih (kar ni blo dobro)
Zaprl se je v trdnjavo in noče ven
Z Vrbami in zmešanimi mornarji v rokavih
Igra the crying game:
»Da te stisnem v morju
Da so luknje sredi sfer
Da se zgubim v množici
Fajakov preden me
V svoji drznosti
Pozejdon spozna«
Zakaj nas je sploh pripeljal?
Reče, da se čuti, da igram
— Kaj?
— That obscure object of desire
Kar me je čist popenlo
Domorodci pa so se smejali
Tomaž je razčetveril ježa
Dišal me je, ker nisem mogu spat
»Nikoli ne bom delal«
In ograja in hoteli

II.
Nase vleče pogled. Da vidi. Kaj se mu gleda
Zenaču milo z literaturo. Striptiz in jajca
V novem sovjetskem gledališču Pograjca
Z razgledom in morjem in tremi tiviji
Na plaži. V hiši. Grem delat
Sam. In svet se odpira

25

III.
EKSTAZA
Če lahko kaj izluščim iz stranišča
Adam je delal grafite čez mesto:

MUFI

Ona ga je začutla. Čez prostor. Šla čez trgovino. Se zapletla. Z dežniki
Pred slaščičarno. Ne da bi govorila. Me gleda. In vsa žari
Primeta se za roke. Sta skupaj. Ja ampak ne. Morilec te lovi
Mi daš knjigo: On Nothing. Jemala iz roke. V roke
Špela je postala apostol, ko je brala moj tekst
Ko je zgledalo, da je že vsega konec
Grem nazaj. Kopalnica te malo. Pride odnese. Hiše
Ona reče, da je prevelika
»Boljš pustit na pol živega«
Ko mu hočem lobanjo razbit z dežnikom
Gremo nekam
Prednost majo starejši pred mlajšimi
To je tragedija
Vsi se kao rodimo
Fascinirani smo preveč nad samimi sebi
zase. Ker preveč kadimo
In premalo sprašujemo
Ker preveč hočemo bit Nekdo
Prišel nazaj zate. Si ponavljala. Meč in oko.
Tja kjer me je strah. Da te rešim
Čeprav si resno spremenila obliko
Ne vem kaj to pomeni
Ker pol si šla in vsi so gledali
Željko je rekel, kot je lahko pač sklepal glede na svoje izkušnje,
da so ženske vedno bolj jezne na to kar ne nardiš, kot na to kar nardiš
IN OBLAKI ČEZ GORO DRAMATIČNO

26

Govorit o poeziji nima smisla
Kot o poljubih
Daš ga in pol se začne

1.
Sanjal sem te
Bla si oranžna in lahka
Kot otrok ki si še
— Se pravi, da je to bog na tvojem čelu
— JA! In se valjava sred parka
Ljudje pa naju gledajo kot da sva na tripu
Si pridobil staž prostega sužnja jutri
In zavil v ovinek. Vse kar smo v njem našli
Je bla neprežvečena kost, a bloodcloth
And the inmate cell of Peter Conway
Medtem ko je pisal svoje mojstrovine
Agrerang svoje misli pol ustvari
Tako da jih aplicira na rojstni kraj
Svoje mrtve matere. Glede rane
Kako je potem to apliciral na ostalo
Potem ko je šel. In postal ženska (v pajkicah)
Ustavljena v vodnjaku. Kamor je zagazla
Da bi ga ustavla. Jo pobere avto, ki jo je odnesel
Proti policaju, ki je zaparkiral
Pound to rekonstruira: Grške freske
Zazidana v zidove letela
Se zgubljala v kopalnicah
Š ki jo ljubim in A
Greva na pornfestival
Marsikaj se obeta
In Š pokličeva, ki se z A zažvali
Kar rečem da bi jaz tud
Na kar reče Š, da bi to blo še najboljše
(čeprav so to samo moje sanje)
In upam in čakam in glasba in vrste
In ti samo vidiš
Kar onadva samo čutita

31

Si jemljeta usta
One revolution per second
Kako sem ljubosumen
Sonce maš v ustih
In vsa žariš
Ne prenesem
Da te fuka nekdo drug

2.
Lepa si. Znosno lepa
And you know it
Muvaš čez plesišče
Kot skurjena Kleopatra
Na tvojo bolečino se lepijo pesniki
Kot metulji na lim
This city is sucking me dry
Zombiji lačni v objemih tujcev
»Clinging to cunts and cocks of despair«
Potili smo se
Puščali svoje tekočine v prostor
In strah nas je blo
Da bi nas kdo odkril, ko se ljubimo
Fukali kadili masturbirali
Smo na skrivaj. In nekak mislili
Da lahk pozabimo. Da se ni zgodilo
Da ne prihaja. Da je mimo
Dosti smo mogli spit
Da smo lahko bli spontani
Da smo se lahko povedali
Ali pofukali. Kot se spodobi

32

3.
Pozabljali smo se po ulicah
In razbitinah plesali
Na bite brez sporočila
Vlačli smo se čez mesto
Hipsterji, nune in raznorazni
Čurkoti gruvajoč na površini
Se dobivamo, da si govorimo
Kaj je kdo bluzu pijan
Nekje in kaj je nardil
In kar še sebi ni povedal ...
Vmes pa golota in ključne stvari
Tud če se ti odlomi ključ v ključavnici
In prekleješ usodo, da si igrača
Iste zgodbe na različne načine
V vseh pozicijah
V Braziliji so taki valovi
Da ti izpahnejo ramo
Če se z njimi preveč zajebavaš
Včeraj je Jera prebrala pesem:
»On zariše črto čez njeno roko
Tu je meja. In ona: Za kar sva ni meja«
Ker nekdo drug
Te gleda
Ne da bi te vidu
Ne da bi vidu
Kaj vidi
Vse spremeni
Al vse zajebe
Delamo se boge in željne dotikov
Mi krotki divjaki
Mi otroci iz sobe v sobo
In kako čista si ti sredi vsega tega, ko rečeš:
»Jaz se zaljubim v človeka, ne v njegovo lupino«

33

4.
»Kok je blo to lepo!« sonce je prihajalo
In vse je prihajalo
Lizali smo se pod zvezdami
Cuzali
Jemali in dajali občutke besede estetiko
in pustili noč naj teče
Pepel je padal na mokra telesa
Dišalo je po ambri in seču
In sramnih dlakah …
Ustavli smo se, da to napišemo
In pol šli dalje (kadili čike v temi
Kot Adam in Eva all over again)
Vohali otipavali žgali
Smo se v temi
Nismo se vidli. Nismo vedli
Kdaj nam je prišlo. Razen dosti kasneje
Muvali smo se in ribali
Se delali
Da smo
Drug
Drugi
In pol, ko smo se ločli, nas je bolelo
Skrbelo nas je. Da nismo bli še bolj prepričljivi
Da se nismo še bolj izživeli
Da smo skoz gledali druge
Če nas vidijo
Če so vidli, da lažemo

5.
Ampak drugače / sklepali smo, da čutimo enako /
In vedli smo, da ne moremo pobegnit
Ko smo skadili džojnt je blo vse kul

34

Ko smo napušeni smo geniji in lahko
Verjamemo v temo svoje veličine
Zjutraj pa smo Hamleti
Drkamo dalje svoje Neodločnosti /
Misleč da nas bo pripeljalo
Kam drugam ... medtem pa ...
Evri letijo naokrog
Sfukani bobenčki
Skurjeni fakerji
Mične sprofanirane gospodične
Mirni neodločneži iz medle province vesolja
Gledamo ljubimce
Telesa, ki kao »pripadajo« nekomu
Ki sploh ne ve kaj drži
Dokler tega itak ne zgubi
In pol vidi: Zlohotnost
Schadenfreude dot com
Neizbežnost solipsizma
Zaspanost razvajenega uma
Ki hoče vse takoj
Al pa nič
Samo ker si lahko privošči ...

6.
Govorim in se ne slišim
To je ta meja

7.
Kaj zaj? Kje smo?
Koga ljubiš?
Zavinklani pozerji
Napušeni hipsterji
Dilerji, stripi in čudni tipi
Vojaki in žalost njihovih šibrovk
Srečne družine just passing through

35

In pol ti težki zidovi
Ko se ustaviš
Bedži, ki smo jih nosli
Kot stejtment na nostalgijo
Ko je mladinsko še blo Mladinsko
Ko smo brali Brechta in jedli Nutelo

8.
Nič nismo pisali
Ker smo fukali
Se ljubli
In pač ni blo treba
Za kar smo hotli itak ni blo besed
Mel sem tvojo sol v očeh
Kar je postalo del mene
Tvoja usta
Tvoje prsi

9.
Mojstri družbenih paradoksov
Pa repajo o celi sceni
You’re a hustler and you know it
Sonce hara za modro roleto
»In tisoč žalostnih samomorov«
Nekje drugje ...
Kocke blokov in Venera šopi
Siti teatri siti sveta
Tračnice in alpe pod katere se je vrgu nekdo
Ki je točno vedu zakaj
Sive ulice rdečih semaforjev
Zapuščene železniške proge
In kosi rjavečega jekla na smetišču vzorov

36

Govorili smo, da bi naredili tišino
Prirejali zabave in iskali kanale
Antene pa so sprejemale
Neke čudne signale
Ki so nam prali možgane

10.
APROPO GRUM
Ona si sleče gatke. Če moški hoče, si jo vzame. Če ne razkrije. Svoje impotence.
Bi ne bi. Jo vklaplja. In izklaplja. Sva na bazenu. Naj bi plaval? Al bral knjigo? Ona
plava. Al s kolesom? Nekdo krade artičoke. Nek volk. V njem. Pes al voluhar. Ki se
je uštulu. Al izdajal da je volk. Ga ni pretental. In ga je prevohal. »Ah, pes!« In
vržen v blato, da se odkotali. Pride Ona z mojim kolesom. Razjarjena, da ga ni
sprejel. Volk pa gre in ukrade artičoke. Iz visoko varovane sobe.
Ki jih je gospa M. kupla kot praznovanje poletja.
In se ob novici sploh ni spremenila. Ker jih je dala …
Skratka, bil sem tam. Alarm se je vklopu.
Artičok pa nikjer.

11.
In nekaj zaboli
Ko rečeš: Se vidimo. Lepo se mej
In nekak mine. Čeprav ostane
Tvoj obraz in seštevek vsega
Tam nekje
Da ga lahko oživljam
Od mrtvih

12.
AFTER THE REVOLUTION
Je enim koža tako otrdela in so meli tako polno rit vsega, da so pozabli na vse
prioritete: koga ljubijo in da so pravzaprav srečni in da najbolj ljubijo sebe, in so
morali švicat in dolgo bolet in se osamit in vržt v svet, da so lahko poštekali kaj in

37

predvsem kdo jim je svet. Da smo se lahko zbudili in poslušali: don’t worry,
be happy in samo čutli, da je res. Prenažrti papaki. Nesproščeni maniaki.

13.
Po premieri. Ljudje plešejo
Galebi pa majo čist neke druge scene
Brijuni so tako lijepi
Kot ljubit prijatelje, ki jih nikoli ne zveš
Kao predstava bez kraja
In vedno bolj stran od ljudi
Đokica

Đokica

In pol samo kamni in morje
Majke mi! Vse samo trepeta s svetlobo
Kot bi odpiral oči

Đokica

Gasping – dotaknjen – zmrznjen pred vsem
Medtem ko jih maš že skoz odprte
PARA LAS FRONTERAS!
Ne morš reč kako je sijalo
To je sijalo! In voda popolnoma opisljiva
Ko človek pride iz morja. In pol Sonce
Kot nekaj kar ni doživel. Zaradi plime
Vse šelesti. Veš kaj to pomeni?
Danes bo dober dan. In alge
Kamni, ki so živi
In zagledal tega jelena
Ki v tišini nekak
Isti kot jaz
Misli
Sonca vame
Kdo sem? Vse utripa
Ampak je tam še ona
Srna, ki se liže

38

Izrisana z zlato svetlobo svojega puha
Kot na kakšni renesančni razglednici
Celo ko spusti bobke v loku zgleda rajsko
On pa samo mirno tam sedi
Nekak sta se našla
In ptiči na strehi
In mirne zapuščene vile
Ona vstane. Puli mah in se liže
Njegovi rogovi so izrisani s soncem
Zalula. In sonce skoz curek: Šljokica
Kar sta tadva jelena. Sta bla Adam in Eva
Kako sta se našla. Ne boš zvedu
Samo kako ona kihne
In čist avtomatsko
Začne pulit travo
In išče za rod

14.
Potem pa so pršli ptiči v jatah in eni so šopali proti vetru:
»Fuck the system! I’m gonna make it!«
Drugi pa so se odločili lovit veter dokler ga niso in šli z vetrom i hvatali brzinu ...

39

1.
Šjamalan je delal Karamazove v Špasteatru
Da Ivan vse uniči
Celo bajto kot stejtment
Razen kapa, da zamujam
Da znam pokazat na mamo v množici
Ujet v želje, da te obiščem čez
Blinded by their passions
And their »transluscent amber of dreams«
Music made manifest

2.
Bli smo v Nikaragvi. Z mladinskim. Jokal od sreče in groze.
Stare templje v katerih so nas izkoriščali.
Levčki ki so jih zvezali. Prej ko so se beli psi vrtinčli. Ponoči. Čez reko.
Ki so jih poklali in pojedli delfini. In je čudna črna lovka pršla ven proti meni.
Naše vodje so se obrnile proti nam. Delali Karamazove.
Oni pa so nas mučli in zapirali, da nismo znali več formirat stavkov.
Lastne vojake so mučli v lastnem blatu. Na koncu me šaman vodi za templjem:
— Are your people guilty? Some of them, yes …
Klečim. Prižgem palčko za naciste ...
Kovali smo odpor, ko naenkrat med mojim govorom, ko sem povedal vse kar nisem
mislil: Matajc prekine misijo, da zdaj zaključujemo
oz. prehajamo K MATERINSKI LJUBEZNI …
— Nekdo protestira, da je norec. Da bi se tukaj moglo končat ...
— Boš vidla, Dostojevski je velik!
In videl sem kako sovraštvo dela sovražnike iz nas vseh.
Kako groza seje svoje seme.
In videl v očeh bratov kako so me začeli sovražit. Da me naenkrat hočejo ubit.
Da od strahu vsak misli samo na svojo rit. Da sem se razjokal, ko sem prišel nazaj.
Objemal vse kot svoje najdražje prijatelje. Sreča je pumpala iz mene.
Gorela me je.
Armagedon blazne ljubezni, ki jo je rodilo brezmejno nasilje, mi je trgal
drobovje. Da sem jo razdajal. Od sile. In objel Ivana. Me vlekla da jih objamem.
Nekatere pravočasno. Nekatere prepozno.
»Kaj lahko zdaj pričakujemo od tistih naših vojakov, ki bi nas naj varovali?! Lisice?
Nož v hrbet? Super. Naše sanje so postale edina legitimna možnost upora!«

43

In ko smo se vrnili, sva z Željkom gledala na drog zvezane levčke kako so cvilili
in trpeli in kovala načrte, da jih osvobodiva. Čutu kako jeza v meni raste.
Kako prehaja iz generacije v generacijo …
Sedel sem tam sred džungle in nisem vedel kako jih naj rešim.
Naši generali so nas izdali. Zasužnjevali lastne ljudi.
Iz navadne sadistične zajebancije. Kako napast nekaj takega?
»S svojimi pokalicami tekate naokrog in mislite, da boste ohranili red?!«
Pol sem moral razdelit svet na enakomerne dele
In ne moreš delit sveta enakomerno ...

3.
PERSONAL NOTE
Drgač pa nič posebnega. Gledal sem tega pajka
Hengat v centru mreže
In the morning when the masks come off
Nina Š. je postala striptizeta
In to zelo nadarjena v nekem zatohlem pajzlu
Po sestanku v nekem stanovanju me je poljubljala
Letala na televiziji pa so šopala
In bombe so padale na azijske kipe s šestimi očmi
Jaz pa sem snemal. Ves navdušen
Gor po drevesu nas vleče
Šmirglamo s fotkami vil na drevesu Petra Pana
Hočemo it dalje. Sam je mrzlo. Razmišljamo. Nihče se noče prehladit
Čudno. Da še Oliver Stone. Ki je vse to zrežiral. Ni mel pojma
Visel na telefonu. Skoz visel na telefonu …

4.
— Polip je bil
— Ja eno oko je imel modro drugo pa zeleno
Iskali, lovili smo ga. Smerdjakova

44

Deževalo je. Vedli smo, da je blizu
Cele hiše sem mel popisane. Besede so se topile
Ko smo ga lovili. Je črnilo kapljalo
In filing je bil kot da hočemo ustavit dež
Grozo. Da pada. In da bo spral. Vse
Najdemo ga v eni od bajt. Skoču je dol
Iz glave podstrešja in se blazno režal
Aljoša ga odpelje: Vedu sem da ga moram ubit
Drgač se to ne bi nikoli končalo
Intenzivno sem to čutu: Hudoben je!
Potem v mojih rokah mislim kako ironično
S kladivom ga butnem, da se onesvesti kot debela želva, ki je.
Mu z ostrim delom razmesarim kar je ostalo od njegovih majhnih možganov
Odprem vrata: Smerdjakov je mrtev! Jaz sem ga!
Vsi prekinejo predstavo. Me objemajo
Podoba neizbrisnega zločina se mi zažre v spomin
Tam je vsakič, ko zaprem oči
Vsakič ko si zakrijem obraz

5.
Naenkrat zgubljen. V besu. V pragozdu. Me lovijo svinje in opice in tigri
Dež pada. Zvokovi so. Pomoč kličem. Kr sem se zgubil. In postal svinja
»Da bi pisal resnico. Direktno. Kako je to zajebano!«
In svet je razpadal. Tekel iz ograje ven
Bežal pred ljudožerci
Na koncu prišel, kjer sem začel
Za ograjo, ki loči: kriminalce od ljudi
Ampak zunaj nje
Okus drevesa
Prišel do jogija. Mel šume v glavi. Za hišo za templjem
Me je prijel za glavo in s ful lepo melodijo očistu možgane
In sem bil čist

45

6.
»NIKOLI NE BOM GENERAL«
Ljubim tvoj trebuh in vse sokove v njem
Vse kar se pretaka v tebi
Ljubim vodo, ki si
In vse kar v tebi teče
Ni to dovolj vsaj za malo renesanso?
Rad mam noči, ker si lahko predstavljam
Da sva edina na zemlji
Čeprav sva sredi milijonov samo cifra
Glede na rang
In razpoloženje nekoga nad-rejenega
V mravljišču
In nihče nima pojma

46

I.
Tema in luna in noč in ovce. To je nekoč bil svet. Tišina in sove in blejanje ovc
Zidovi med nami so tanki. Pronicljivi kot tvoja zavest
In je samo rana ali ta trenutek. Ki ga spustiš nekak. Čisto skozse
Kot oblaki in hlad. In svežina na tvoji koži
Če bi videl. Kar vmes pozabiš
Nekdo zapoje proti Luni. In jezik: zvok trave, ki jo melje osel
Ali krik ovce v noč in potem tišina. Ena velika črna senca pride
Povoha rit drugi senci. Fotorealizem tud ne funkcionira
Kot bi se zgubljal. In sproti pozabljal. Nad vedno istim prepadom
Tri živali, ki v senci poslušajo šum tega penkala. In njihove osebnosti!
Luna, ki zažiga skoz oblake. Pada. Zlomljenega in obraza
Kot pastir se počutim. In mirno kot bi se zlil s črički in cesto
Tukaj ja. Kot bi se sproti pozabljal
In bit cesta in hiša in ti. Kot bacek, ki blekne v noč
Ali konj, ki svojo travo melje
Ne znam si pomagat. Vedno je nekaj kot nekaj kot
Ostani sam in tih in srečen v sebi. Ostani tukaj še malo. Ostani zunaj
Pusti, da te zebe. Poslušaj kako konji pulijo travo bolj samozavestno kot osli
Tiho in mirno v noči, ki te je sprejela. Zdaj že popolnoma vase
(Poustvari svojo dramo samo zase. Torej za vse)
Kot bi nekaj iz tebe sunkovito bežalo. Se pokazalo in izginlo. Nekdo
Nekaj neslišanega v teh rimah. Ostani!
Kot utrip in ritem sveta in ograja, ki žvončklja
Kako jasna in prepredvidljiva so stanovanja
Da je ta duh v meni. Kot nekdo drug. Prevzel. Prevzel
Muhe umirajo na lepljivih trakovih
(Gledam jih in ne vem kdo je not)
Kot da bi nekak skrito v sebi, za sabo
Vedel, da je življenje obnovljivo
Skrito in varno. Da se vedno vrne kot muhe

51

On piše v kuhni. In okoli njegove search-lightke
Kroži nočni metulj kot njegova privatna vilinka
Ona pa samo buli v ogenj
Mogoče je tragedija. Ne vem. Mislim
Se dotikat drugih in ne vedet kaj povzročiš
Veliki nerazumljeni zajec. Ne vem ne od kod si. Ne kam greš
Kaj sploh vem. Če tega ne vem?
Ne vem

II.
In ni besede, ki bi jo pozabil in bi vse spremenila
Jaz rdeč ogorek proti nebu. Čudno mesto kjer se ne vidi več zvezd
Netopirjev, ki krožijo okoli lantern in lajanja besno proti vonju nekoga v temi
Ješ kot ogenj gori. Kar je noč tam zunaj. V tvoji glavi
Nadaljuješ kjer si ostal. Dispersit
Ljudje skriti po svojih hišah
In luna, ki jo mislim, da jo vidim samo jaz
Dela vreden ta zapis. Neke improvizacije
Kot da okoli njih tiho lebdi nekakšna absolutna neuničljivost
In zvezde in črički. Premirni, da bi v njih ostal
Kot je dih in isti zrak, ki ga dihamo
Luna in slečenost pred željo in -ami
Ali pritiska, ki vlada v hišah
Vibrira med zgodovino ljudi
Ona, ki je ogenj naredila
Samo strmi v ogenj sama
In luna, ki kot odčesnjena lobanja
Za vedno in vedno. Samo odmeva Krik
In stara hiša in svetloba, ki se v njeni koži kopa
Ovca proba. Zagrgra v noč
In nekje visoko
Letalo neslišno utripa
Ki ne more bit zvezda

52

III.
Mislim, da nima smisla kaj dosti več povedat
Tema je vsenaokrog in tišina in ničevost
Še zvezd ni, niti sveče ki bi prasketala
Niti tega približka, ki se pretvarja, da je bil edina rešitev

IV.
Tretjo noč je vse enako. Razen megle, ki se vleče čez pašnike
In ovce so že bolj pogumne. Bolj sprijaznjene. Vse je v redu
Se mi zdi. Razen če nas naše obsesije. Samo začasno zapustijo
Ob kakšnem starinskem kaminu. Kot nekdo, ki se pozabi nekje
Za urco al dve (in najde spomin po svoji daljni Ofeliji daljno zgubljeni v sebi)
Videt trenutek v enem trenutku. Se obnašat kot bi bil prvič. Kot pionir
Ker dejansko ne veš. Mogoče si vse skupaj že nekoč sanjal
In pozabil kot da bi sanjal. Hkrati naivno in z nekakšno ganljivo strogostjo
Igraš te besede. V hvalnico Principu. In vsakič znova planeš vase za oči
Skoz vase v:
Nekje v daljavi so zvoki gibajočih teles, ki jih nikoli ne bom razumel
Uživam v dejstvu, da zdaj mirujem
Kot ogenj. Kot nihče

V.
Mogoče pa backi ponoči kličejo luno in pride
Oblaki jo odprejo samo zate. Slina se ti cedi z ust. Dež mogoče
Ampak v vsakem primeru črički.
In ko zaide. Hiše slika
In strela nekje daleč
Udari

VI.
Nekaj sprašuješ. Gledaš ogenj. In življenje samo je odgovor

53

Ko greš in lulaš v temo. In mir tam zunaj. Je spomin, ki te nabere
Živčnost, ko se odcepiš in primeš za penkalo
Kako je blo bit človek tukaj brez luči? Tema in zvezde in zvoki
(V bistvu se knjiga naj ne bi nikoli končala: to je ideja)
Kaj je hiša? Kaj postelja potemtakem?

VII.
Ona ni obraz ali oblika njenega telesa. Čeprav je stroj, ki ga ne voziš
Odsotnost neke navade. Ki si ne zna pomagat drugače
Kot da čaka nate
Mogoče pa samo praznuje svojo uničljivost
V sklopu zahodne tradicije
In ta občutek je samo 1 % kar lahko čutiš
Če si butanski mojster lebdenja
Hočem vedet kje živiš. Tam so rože in tam so grobovi
Kaj so drevesa in travniki, če ljubiš 1500 km stran?
Moje solze suhe proti soncu
Oblečena v varnost kot v mirnost neke tihe etide
Or bounded in a nutshell. Kot pustiš sobo za sabo. Ali hišo in svet
Ko lebdiš. Ne veš da lebdiš. Samo tako miren si. Da te odnese
In sploh ne čutiš. Kako te odnese

VIII.
»A la fin tu es las de ce monde ancien
Bergere ô tour Eiffel le troupeau des ponts bele ce matin«
Končno vzletiš. Svoboda in sonce te oblije. Solza se dvigne, steče za šipo
Ljublančani na avionu lovijo ta občutek na svojo digitalno kamero
Dvigaš se. Zdaj si v zraku. Pritisk maš v ušesih. Počutiš se kot ob vnebovzetju
Ni več cest. Nič hiš. Samo obris gora. Barve oblečene v megle. Voda teče čez
okna. Čez tvoje oči

54

Vidiš samo še krilo stroja. Nosi te
Ostalo je modrina, ki so jo iskali renesančni mojstri
Zdaj si nad oblaki. In je itak vse eno. Vidiš črto. Lahko rečeš: obzorje

IX.
Čeprav si ravnokar vzletel. Bi najraje že pristal
Zunaj kamor gledajo vsi, ki ne berejo časopisov: POKOLI V UZBEKISTANU
KUPI MAČKO ZA MILIJON EVROV utihnejo. Postajaš hipersenzibilen
Skušaš se sprostit. Ne mislit na preveč tam zunaj
Gore so gole. Težko dihaš, stopljen s tem strojem
Vsak tresljaj čutiš kot da je tvoje telo
Vsak ovinek. Zunaj »neskončno«. Ne preneseš. Zapreš. Moliš
Moliš edino molitev, ki jo znaš. Moliš pilotu. In človeškemu geniju
In sebi in usodi moliš. Da bi preživel
Strah te je, da bi umrl in nikoli končal svojih mojstrovin. Stevardesa te odreši
Prinese vodo. Stiskaš serveto. Razmišljaš kakšna je v primerjavi z oblaki

X.
So tako mirni, ker sploh ne vejo, da so?
Od spodaj je zemlja razdeljena. Na ljudi in njihove skrbi
Tukaj od zgoraj. Pa samo belo prehajanje
In občasne turbulence. In seveda ti je všeč
Če je vse to del tebe

55

O tebi je sanjal Martin Luther King
Ko je rekel: Aj hed a drim
Zate so se borili partizani
Zaradi tebe je njihov boj imel smisel
Tvoj obraz in tvoji zobje
Renesansa sredi vojne
Tvoji spontani kodri
Sen Mirandole
Joj, da bi imel tvoj obraz
Odtisnjen jasno kot fresko vedno vase
Da bi te lahko imel ves čas pred sabo
Da bi me iz čistega veselja
In zaradi žarjenja tvojih oči
Eksplodiralo v nasmeh
In ne bi našel besed
Ker bi preveč časa porabil za dihanje vmes
Tvoj vrat in tvoje prsi
Način kako dišiš in si vonj
Črta tvojih ušes in tvoji zobje malo zverinski
In tvoja polt temna kot materina dušica
Dragulj sredi blata
Nasmeh sredi vojne
Ker se te sploh ne rabim dotaknit
Da bi te ljubil
Čeprav. Navkljub. In tudi če
So oblaki in vojne in suženjstvo
Hej Mama!
Hvala ker si me rodila
Ljubim te
Verjetno je bolelo
Ampak se ne pomnim
Verjetno iz varnostnih razlogov
Ker na začetku ni besede
...
In ta pesem nima konca
Verjetno ker je življenje neuničljivo

59

»Čeprav je samo črta na kateri izgubljamo stvari«
In je
= neskončno
Čeprav je edino kar lahko vidimo samo način kako gledamo
Kako izgubljamo neskončno
O ti gloriola!
Tvoja podoba se mi vrne
V tvojih očeh vidim življenje ki ob-ljublja večno
In Lepota ni samo strašnega znosni začetek
Ampak Začetek
Ki nam tako milo pusti
Da zatrajamo

7:31
Tvoje oči so stare kot svet
Dišiš pa kot novorojenček
Tvoj obraz je vesolje obrnjeno navzven
Dogaja se
Rojeva se kot supernova
Eksplodira vame
V slou moušnu
Ne morem je ujet
Raste in me srka vase
Ti si mi mantra
Sklanjam te
Ko me svet boli
Ko me hočejo razklat na dve osi
Mravljinci mi grejo
Naelektri me

60

6:12
V totalnem šusu sem samo zaradi tebe
Mogoče ne verjameš
Mogoče je še vedno prevelik kliše
Ker ne veš kdaj se je začelo
In ne veš kako se bo končalo
Torej nič ne veš, razen da čutiš čutiš čutiš
Kar je verjetno .
Preobrazbe kot edine konstante
In vsa kri in vojne so seveda strašne
Ampak svet in vesolje
Je večje od tebe
Tvoj obraz je razlog, da se smejim prazni steni
Že to, da si predstavljam, kako ti to bereš, je blagoslov
Ker si lahko predstavljam, kaj ti povzroči
Čeprav: kdo ve, kaj ti povzroči
Katerega dela tebe se dotikam
In to, da potem poslušaš Goreckija
Gledaš zvezde in nebo daleč nad Ljubljano
In pridejo netopirji in črički
In ne odpišeš
Mi na nek način pove, da sprejmeš to darilo popolnoma
In popolnoma vase
Bi te motlo, če bi ti rekel da te ljubim?
Tudi če te ljubim bolj od neba ali kakšnega drevesa
Kot bi ljubil sebe?
In da pišem to sebi samo zate
Iz čistega veselja kot kak Brahmin 1500 pred štetjem
Ali Sufi, ki zapleše in je eno z zemljo in utripom neba
Da se razliva neizčrpno in brezplačno
Ker če pišem tebi, je drugače, kot če bi pisal milijonom
Vsake tolko se mi kr sama prestaviš za oči
Kot emblem kakšne Šamuramate
Človek pleše
Sam in gol proti svežini jutra
Ta občutek
Ko si se presrečal
Da bi karkoli sploh napisal
To popolno strmenje

61

4:34
Končno me primeš kot je od tega odvisno življenje
Moji prsti dišijo po tebi
Kot po meni ko sem bil otrok
Tvoj jezik je dolg in hrapav
Tvoje prsi so trde jagode, ki jih ne morem pojest
Tvoj vrat je eksplozija
Tvoja vulva je čvrsta in spolzka in gladka
Vmes zbiram verze
Mislim, da sem jih par pozabil
In stokaš
Kako lepo stokaš
Kako si vsa svoje telo
In vzdihaš: »O bog!«
Ker je dotik edina rešitev
In sonce razlito na naju
In vsi sosedi, ki naju lahko vidijo
Si poješ
Me božaš in mrmraš
»Naj traja, naj traja
Tudi če otroci v Afriki umirajo, naj traja«
In jočeš vmes
In hočeš še

62

5:15
Zajamem te
In si te nosim k ustom
Tvoje prste si nosim v usta
Tvoje oči
Tvoje lase
Zajameš mojo glavo kot kakšno sveto knjigo
In mi narahlo poljubiš lase
Kot pismo, ki je rešlo Dostojevskega pred smrtjo
Tvoja lica: mehko zlato
Strjen rumenjak sončnih žarkov
Ali žito prestreljeno v reko svetlobe
In nad njo zeleno nebo
Kot zelene nebjule tvojih oči
Sklenjene
Z mojimi
Dotaknem se te
In svet se rodi

63

1.
Kdo bi prenašal razdruženost narodov, debilnost birokracije, solipsizem slovenstva
in glorifikacije dolgčasa, stoletja sleparjev, strahopetne tirane, fanatike
samopohabe in cinične opazovalce človeške komedije
Kdo bi prenesel privatizacije energije in genskih zapisov, obdavčenje vode in
zraka, masovne debilizacije, utopične inavguracije, spolne frustracije, nacije,
okupacije, dvoumne deklaracije in prostovoljne amputacije, napsihirane
odstrahunapumpane množice, neizživete fantazije, nočne more zgodovine in
komercialo modernih odnosov
Kdo bi prenašal odprte rane, neskončne ambicije, vljudne pokole v imenu
svobode, dogme podedovane nezavedno, brezna, zidove in tanke med nami
Kdo bi te poslušal ko repaš v noč bilijone impulzov izkoriščenih, zbrisanih,
prevrednotenih, pretepenih, ljubljenih in spet izkoriščenih, pofukanih in
zapeljanih in spet odvrženih kot paket znucanih kondomov, zmučenih z
brutalnostjo vsakdanjih puhlic, pičkolačnih psov in krikov agresivnih fakerjev,
ki jim v žilah vre zadnja legalna droga; ubogih capinov, ki se jim v obrazu razkrije
apokalipsa, ki jo ignoriraš, medtem ko greš mimo, kot da jih nič ne more več rešit
Kdo bi poslušal šalabajzerje in erbšlajherje in potencialne ljudi vmes, polne
hrepenenja, ki jih počasi razjeda samoumevna omejenost duha, ujetnike sonca in
krotke divjake, redke ljubimce, ki res ljubijo in ne samo jebejo, dokler ne
propadejo, da bi končno spoznali ... znova in znova ...
Armagedon blazne ljubezni, ki ga je rodilo brezmejno nasilje
Napušene najstnike, ki ne jebejo, dokler jim špila
Preroke lažne krame
Klovne in anarhiste
Sočutne fašište in mazohistične altruiste
Podzavestne agonije, samosproducirane apatije, tehnološke izolacije, politične
asasinacije, prijazna suženjstva in človekoljubne genocide, zlorabe moči in
pozicij, blokirana gibanja, samotne masturbacije, neuspele demonstracije,
teroristične akcije, filozofske abstrakcije
Sanje, ki si jih ne morš izsanjat
Ljudi, ki jih ne morš imet
Vero, s katero se upijanjaš
Tekste, s katerimi se opomenjaš
Obljube, ki jih ne držiš
Zvok, ki ga ne slišiš
Pogled, ki ga ne vidiš
Bolečino, ki je ne čutiš

67

»Kdo bi se uprl in se spravu z besedami nad armade bomb in jih z nasprotovanjem
... končal? Kdo bi preživljal muke, švicat kri in nergat pod svobodnim soncem, če
mu ne bi groza pred nečim po smrti, neodkrita dežela, iz katere se še vrnil ni
nihče, skockala voljo, da raje prenašamo nesreče, ki jih imamo, namesto da bi
drveli k drugim, o katerih nimamo pojma? Tako vest dela strahopetce iz nas vseh.
In tko se shira goreča bakla revolucije ... vsak velik podvig zgubi odločnost
akcije.«

2.
Kdo so ti ljudje, ki lahko samo s svojimi možgani spravijo cel svet na kolena, a ga
ne. Ampak jih dajo kot ogenj, darilo kot reka svojo vodo – zrak kisik, telo toploto?
Premeteni Odiseji in naprej misleči Prometeji? Modeli z več zavesti?
Kdo so ti zadušeni disidenti, ki lahko samo s svojimi glasilkami ogrozijo jedro
sistema?
Hekerji vseh dežel? Borci za Električno Neodvisnost? Neopazno onesposobljeni?
»Anarho-liberalci«? »Heideggerjanski nihilisti«? Samooklicani sovražniki
samoupravne komunistične partije, oligarhistične hunte, tretjega Rajha, posttotalitarne Evrope, uboge matere cerkve, združenih narodov ali demokratičnega
fašizma?
Kdo so ti imitatorji Sonca, ki so si možgane obrnili navzven, da bi vsi vidli kaj in
kdo so lahko?

3.
In ker ne veš in ugibaš
Sklepaš, kar pač sklepaš
Banke te odirajo s hitrostjo smrti
Z OBRESTMI JE TVOJ KRUH NAMOČEN V KRVI MILIJONOV
Mediji ti lažejo dan in noč iz neznane rajske postaje,
ki te sploh ne potrebuje
Majo te, še preden prideš v vrtec: Nič Fizike. Nič Glasbe
Nič Zgodovine. Nič Filozofije. Nič Zdaj
Čutiš strah, ki ga proizvajajo vate?

68

Vsako sporočilo je proizvod, ki ga ne gledaš
Ampak s katerim gledaš
Na podlagi katerega
Iz katerega pol vidiš
Vlade plačujejo korporacijam, naj ne proizvajajo
Plačujejo kmetom naj jablana ne obrodi
Naj trava ne raste
Nardijo stroje, da odgovarjajo namesto njih
Ko se njim ne da. Ko se jim ne ljubi

4.
In namesto Ognja kralj
In namesto Sonca bog
In trupla brez obrazov
In mraz namesto ovc
Temne cerkve
V njih
Namest dreves in kamnov in rek
Ljudstva pod kapuco internih zaporov nihajo slepo v naslednji jutri,
ki samo vedno prihaja
Generacije in generacije otrok, ki se rojevajo in pobijajo v neskončno
Simultano prijokavajo, »ker prijokavajo na svet samih bedakov«
(Z redkimi sijočimi izjemami vmes)
»Divja agresija za katero ni ventila in popolno zavedanje, da ne boš preživel«
»Samoumevni dogmatizem depolitizacije populacije« in mistifikacije obskurne
črpalke, ki nam pumpa dnevno kri, da bi uskladila
Banalnost zla in parade vulgarnosti, nezavedno produkcijo minljivih mojstrovin,
ki tečejo iz strahu pred katastrofo nepojmljivih razsežnosti
Da si predstavljaš potencial množice, ki jo nekdo napelje kot reko v puščavo,
ki zahara iz omar svojih privatnih stanovanj in kriči:
»Dovolj digitalnih tajnic, hipohondrov moči in namišljenih bolnikov svobodne
prisile, filozofov brez jajc, prekupčevalcev lakote in razmnoževalcev sovraštva,

69

državnih konstrukcij, izmišljenih funkcij,
inkvizicij podzavesti, omejevanj informacij in produkcij frustracij, avtokratske
mašinerije, industrije faking psihopatologije
Psihičev, ki spustijo psihiče iz zapora, da vodijo še eno nesmiselno vojno«
Nepredstavljive posledice groze enega izstreljenega metka
Očigledna metafizična razsežnost sistema, ki ga očitno nihče ne razume
ali obvlada
Žalost celotnega vesolja v debelem prodajalcu na črpalki, ki ni nikoli imel
možnosti, da bi se realiziral
Verige brhkih mladoletnic izničenih na zapimpano meso, medtem ko se rajcajo za
keš v neskončni tragediji porničev in televizijskih tračev
Nadobudni mladiči se puntajo za revolucijo v jamertalu
Pridigajo pobožne ideje o velikih prevratih in ambiciozni redekoraciji družbene
nadstavbe
Proti cenzuri v imenu državne varnosti in načrtni represiji revolucionarnih izumov,
ki bi lahko ruk cuk rešili vse probleme materialnega obstoja
Proti popolni slepoti nerazlikovanja med sistemom in tistimi, ki ga simbolizirajo
Podivjani protestniki zažigajo zastave sovražnikov
Gnilo sadje hiperprodukcije puščeno, da gnije, zanalašč
Prikrite transakcije, oborožene reakcije, iz strahu ali osebnih koristi, spontane
prepovedi spontanega čustvovanja in poročanja resnice, veličinske blodnje in
manične horde
(Čeprav nekje vmes mogoče
Ohranljivost enega samega vročega telesa
In dom in topla voda in tvoj životek, ki ti kot tisoč sonc
Pod srajco šopa)
Človeštvo pred ekrani sanja zadeto kot svinja sanja o kukuruzu
Hrčki šibajo svoje koleščke proti obljubljeni deželi
Samozažgani budisti plapolajo svojo zadnjo molitev
Pijanci z izbuljenimi očmi, na robu smrti fehtajo na tleh

70

Veterani napsihirani s samogovori odganjajo privatne demone starodavne navade,
ki jih je požrla kot izum, ki ga ne razumejo
Psi romajo čez raztreščene kopalnice 20. stoletja
Sluzasti mutanti se vlačijo iz penastih rek
Papirček čigumija je ob sunku eksplozije prebodel drevo
Radioaktivni otroci ga gledajo, kako niha v vetru kot čudo sveta
Prestolonaslednik, ki je izdal ljudstvo pa samo buli kaos, ki ga je podpisal
Zažgane strehe in goske v letu
Nad pokrajino zažganih ljudi

Čistost terja svoj prestol
Sredi izrekljive manufakture duš
Ki polnijo praznino kot živo seme
Pozabljajoč antične nauke odsekanih glav
In milih glasov neodkupljivih vrednosti

71

62

Tip je cela mavrica

Ja ja vem kaj misliš
Kjerkoli si: Karkoli
Ali se premikaš. Ali pa si se že ustavil
Ko sanjaš: Sanjaš
Ko se potapljaš slišiš oznanjat zvonove v zvoniku zajtrk
V potopljenem zelenem mestu Epidavra
V sunku obrneš glavo. Morje te liže
Tam zvoni nenaseljeno mesto kadar spiš

EPIDAVRUS
EPIDAVRUS

Sliši se zeleno
Pozabljeno

Epidavrus
epidavrus

Ne spomnim se kako se reče
Apropos
Greva k neki reki sedet
Plahe stavbe in stavbe ki te plašijo

ššššš

75

Črte iz teme umirijo vznesenost

KrOgle
Morebiti dinamiti
Razpokana zemlja

Ikona
Možgani

losos

Kopernik

Kruh nategovalcev
Slavolok zmage

In koraki
Razpihane ulice

Nekdo prodira vate in zdaj veš

Something to dwell upon
In gore knjig da te hranijo

Ko krožiš
Te vsi opazujejo
In veš razbeljene brazgotine
Tečeš da bi nekaj dosegel
dokler ti občutek ne pove da to že dosegaš
in da ti je čisto kul in si svoboden in kričiš vsepovsod
Da bi se razpočil Ampak ne

76

Tečeš dalje

kot neverjetno čl... človeško bitje

okušaš solze
In to te zmede
zaplete v roke
Skrije v lase
Kot menih se počutim

Umirjen

Naslednji trenutek že padam
In sem otrok
Za vse na svetu bi se te dotaknil

Slep plešem po tvojih prostorih
In če kaj razbijem masturbiram ker ne vem kaj razbijem
In tudi če česa ne razbijem masturbiram
Ljubim da ne čutim svojih dotikov
Tipam po tvoji sobi kot bi se dotikal sebe
Predstavljam si te samo v svojem telesu
Samo s svojimi užitki
In bolečino si predstavljam
Predstavljam si te samo v svojih dotikih
Predstavljam si tvoj dotik nevzdržno čist
Predstavljam si te polno pričakovanj
Kot prvo jutro ki se ga spominjaš
Nedostopno čudežno
Nerojeno blizu
Kot vrisk nekega kamna
Kot te solze jutri

Nekako sveto je vse
Živo ta trenutek
Nekaj povem in gledam kako izgine

77

I.
Zelo majhen sem danes. Zelo majhen. Čepim v avli ena
Ko vse potihne se sprehajam po tvojih prostorih
In ti pišem sporočila v jeziku, ki ga ne razumeš:
Voham tvojo krhkost, po barvi diši

II.
Sedim v avli ena, kjer dvajset ljudi v tišini in počasi postajajo barve in črte
Drkajo na papir, platno ali les. Voda curlja. Ne vem njihovih imen, samo kako
čutijo. Začel sem študirat barve mesa. Sanjal vojno
Naci najprej enemu zareže od srca proti levi diagonalno
Drugemu pa ravno nad prsi. Njuni rani se zlijeta v krvaveče sonce
V Sahari so taktično razporejene gigantske tortice, ki jih Göring ni uspel pojest
Avla je stara 600 let s stebri iz klesanega kamna
Neonke na vrvicah osvetljujejo prostor
Vsakič, ko se odprejo vrata, zaškripa kot kit ranjen v temi

III.
Odkar sem tukaj še ni spregovorila
Tihe gibe dela
Igrava se, da nisva eno
Ko pomislim kako dolg vrat ima
Me začuti
Kit zatuli v temo
Vedno slika samo sebe, samo sebe slika
Vstane iz postelje in obstane pred vrati
Vedno v istih svetlih žalostnih barvah
In pretvarja se, da je nihče ne čuti
Gola stoji pred vsemi
Svoje srce je pribila na zid
In nihče je ne more objet
Ištvana je prosila, da ji pobere žeblje iz stene

81

Počasne korake delam
Pustim, da me vsi prehitijo
Nebogljena telesa lovcev
Deklice ponosno odete v desetletja svojih las
Otroci lažji od vetra rišejo simbole po trgu

85

preteklega leta segajo v območje prihajanja in odhajanja iz Benetk.
Stanovala sva v majhni zakotni ulici z enim oknom, ki gleda na ulično svetilko in
od novembra sonce ni posijalo v to luknjo. Vživljam se, da doživljam živčni zlom,
ki ga še kar dobro prenašam, on pa smrči. Ne prenašam ves čas tujih oči na sebi.
Včasih mu privrejo na gladino skriti očetovski instinkti in njegovi zavrti zakoni se
prisesajo name kot ontološke pijavke. Male stvari, kako izvablja in dreza vate in
se tiho v smehu za šalo igra s tvojo bolečino in potem še jaz postanem pijavka
in … Zato tako paše tema in pisat. Takrat nisem pijavka.
V krogu pijem svoje solze.
Ampak zdaj je vse drugače
Skoz tišino slišim črte in barve, nežne gibe teles
Voda curlja. Academia stoji na Trgu usmiljenja
Veliko okno je za mano
Iz kamna rastejo mrtve rože
Ženska zunaj: ko se nasmehne zapiha veter
Skoz mene teče in nič ne opazi, da teče skoz mene
Sanjal sem nenapisano prozo Paula Verlaina:
Modre sončnice
Nekdo je vrgel barvo v sivo hišo poželenja

89

Nedeljsko sonce razlito na sivo ozko ulico, kjer ljudje v prvih korakih jutra
odlagajo svoje smeti
Občasno zaslišiš sence golobov, ki kot nežen glas španskega pedra preletijo torzo
neba
Svetloba prodira vame: spreminja moje oči v solzne dalije
Si vidla moj glas, ki pleše gol v mesečini?
Stenske gobe razraščene pozabljene čez vlažne ugasle možgane Srednje Evrope?
Si jo slišala? Si slišala to tišino?
Pod strehami, ki jih je ubil dež
Zadovoljni v majhnosti
Duhovi med pogovori drug drugemu kopljejo jame

93

Še zdaj jo čutim. Ležala je na meni kot majhno androgeno bitje in imitirala
običaje zemljanov. Božal sem jo po licih in šepetal: »Virginia, moja mala Virginia
Woolf!« Njeni starši, ki so ležali zraven, so s pogledi spreminjali njene gibe v
nekaj nespodobnega. Nič čudnega, da so me poslali stran. Ko sem se vrnil, čez pet
let, se je mati zredila. Sedel sem na stolu in jo gledal. Mrmral Satieja, da bi se
spomnila. Ko vstanem, da bi v miru na polju zblaznel, sredi koruze, vran in
mesečine, ona pride. Rečem ji: »Veš, jaz te zelo zelo želim …« In ona steče.
Vidim kako skozte čas vsrkava vesolje
Vidim kako se spreminjaš, ko te nihče ne gleda
Vidim tvoje mrzle roke na toplem telesu nikogar
Vidim polja in deroče reke tvoje duše, ki jih ne razkriješ nikomur
Čiste in mile, nenapisane

Vidim te preprosto kot zadnje drevo v moji ulici
Kot prežečo notranjost hiše na katero trka svet

97

1.
Z ladjo gremo, ker imamo pištolo
»Don’t worry, I’ll fix it«
»Ti lepka moja
Mrzla stena
Kamor stisnem moje čelo glave
Ti popek in pelvis
Začetek tvojih reber
Nardim da jih čutiš …«

2.
Raj je vedno v sosednji sobi. Kar ti pade v oko
V sanjah. Kjer rdeče in kjer ah na koncu
Japonski heker v srednjeveški igrici
Kjer rdeči proti modrim. V sinjem stolpu
Kar postaneš. In prej nežnost
Postelja, ki jo razdeliš. V pričakovanju
In dolga stegna. In lasje do gležnjev

3.
You’re then aware that oft to know is to deny, the true nature of men
Just blow it. Zapre pokrov marmelade. In me objame
Špela travnik. Hiša nedokončana. Pes. Brat. Dimnik
Böll, ki je komaj obstajal razen kot fikcija
Oči si ga izprašajo: Trier dela film o lektorjih
Kjer hočejo sfurat, da sam ena gledališka plesna knjiga obvelja
Vse ostalo je drek. Etcetera

101

… ampak zakaj igraš, če igraš, da nima smisla?«
Bolelo je in nisem znal spravit ven
Na srečo je vsaj M. vse napisala
Najraje bi se stisnil k njej
Kot ti nekdo, ki je zate tujec
Reče: »Jaz te mam ful rad, veš?
Veš kak je to? Ko ful ljubiš
Da goriš?«
Kar zbrišeš ko pišeš
Impotentne revolucije
Propadle resolucije
Deklice, ki v sramežljivosti odkrivajo
Da se popolnoma zavedajo
Moči svojih brhkih teles
In fantke, ki drkajo
Da bi izdrkali spoznanje
Kako so samo oddajniki
Skoz katere seme prenaša vesolja
In drkajo in drkajo in vse prešpricajo
Da lahko novo bitje (namesto njih)
Drka dalje iste odločitve

105

Kot popolna samokontrola (ali prav nobena) neke misli, ki pomeni preživetje.
Ali edini način v katerem vztrajaš in ki ti intimno pomeni iluzijo dotika s katero
misliš, da suvaš zidove čeprav jih s tem hkrati delaš. Kar daješ ne bo dovolj.
Kar pustiš v zraku. Kar plava, kar odnaša in kar te prenaša.
Kar možgani sublimirajo, da si ustrežejo. Kr sami. Brez tebe.

109

1.
Morrison zadet od Trenutka
Štopa krvavo svatbo neba
Rove. V avtu. Gozd. Zgubiva se. Dež
Za ovinkom nekdo prihaja črn
Zamahne s koso
Belo golo telo zaropota skoz šipo

2.
NJENO SRCE JE ODBILO POLDAN
VETER JE DIVJAL. POPRAVIL SI JE SRAJCO
SE OBRNIL PROTI VHODU IN ASTRONAVTU, KI JE OBSTAL NA PRAGU
RESIGNIRANO SKOMIGNIL: »Eh, te večne steze!«
NASLEDNJI DAN JE BILA HIŠA IZBRISANA
NA NJENO MESTO JE PADLA OPUSTOŠENA MODRA POKRAJINA

3.
EVROPA UMIRA V PIŽAMI NA MRZLIH PLOŠČICAH NARKOCISTIČNIH COPAT
ZAPRT V PARK Z EPRUVETKAMI KLETK IN V NJEM MUTANTI. ŽENSKE SE
PREPOZNAVAJO PO OBLIKAH PRSI DRUGAČE SO MASKIRANE. VSAK DAN NAM
PREMAKNEJO SOBO TAKO DA NIKOLI PRAV NE VEŠ KJE SI. MRTVE OPICE NA TLEH
IN V KLETKI KOT BI BIL TI OGROMEN ČLOVEKOPTIČ. ČLOVEKUŠČAR.
DIVJA GRACIJA TE ŽIVALI ŠETA PO KLETKI

113

Give me a future to fight against
Gledal sem te na reklami
Ogromni for all to see
Povezana s popkovino
Nekaj kar si rečeta jo pretrga
Tanko kot svila in ona bela
Svetloba ob šestih zjutraj
Ne vem kdaj
Te zasledujem in najdem
Živiš pri ciganih nič nimaš
Noge si greješ v torbi
Zgleda, da se prodajaš
Ni pa kupcev razen mene
Čutim kako ti šminka snema ustnice
Kako počasi odleplja
Kako čas zmrzne
Čutim tvoje drago usnje
In tvoje prsi v gorah
Sigurno
Linija tvoje hrbtenice
Gib tvojih lopatic
Se mi nalaga v možgane
Govoriva bedarije in gledava zvezde
Zamujava znamenja. Vesolja nad nama
(Je treba gnojit. In ni gnojila)
V parku nabirava smeti
»So naravne in so umetne stvari«
In smrdi in cigareti
Za boginjo, ki pol
Nedotaknjena
V tvoji beli postelji prespi

117

In mi tako cela življenja
Zaprti v teh prostorih
Z noži in nasiljem »na spletu«
Okoliščin
Nekdo gre gor
Na robu solz
Zapoje in vesolje začne pet:
»Sedim tukaj in misli se mi:
Steklo skoz roko
Nesmisel ubijanja
Jaz sredi tega«

121

Kjer je tebe zla nesreče pela
Kjer te ni objela in zakaj
As I force myself
Into the lilly
I make her bloom
And am
Not I

125

Je mel zabavo. Medtem pa je Leonardu DiCapriu odpihnilo kurca
Ostala je luknja skoz katero se vidi obzorje
Ki te požira kot mistična roža
Brez začetka
Brez konca

129

Odpreš vrata: all rights reserved
Pa te zbije tovornjak
V undergroundu pa:
Čistost

133

V parku
Obsijan na džojntu
Sestavlja poezijo iz časopisov
Da bi se kdo lep nasmejal
Nad morjem. Nad peskom časa
Piše čez nebo
Ivana Orleanska
V sanskrtu kot Gandhi
Šel na goro, čeprav so ga preganjali
In mahal z dimom in tablami
Kako ne jebe teh šipšalonekov
In erbšlajherjev, ki pridigajo nasilje
Kako so vse religije v esenci Drugi!
In pleskal pesem čez nebo
V vseh jezikih in barvah
Rdeči, zlati, modri
S črkami velikimi
Da so jih vsi vidli
Znova in znova
Alberi sono alberi degli Dei
In bil Leonardo
Čeprav so ga zasledovali asasini
In Mojzes na gori visoko
Čeprav sam na svojem otoku
Kriči in maha
Iz svojega privatnega raja
Čeprav večino pozabi
Alberi sono alberi
Vidi zvok
Kako frekvenca obrazi človeka
Iz opice v človeka
Kako zvok zadane
Kako tisti, ki posluša postane
Kako se vanj pomladi
Premosorazmerno
Kako vsak v svojo smer
Kot en v drug drugega
Kar je on bil prej
Kot življenje
Kot generacija

137

No soldiers, no stand
Birokratom smo vrgli papirje skoz okno:
»Dnar, dnar, prazni konfetki sreče!«
»To je zate lubi«
Vse žrtvovali. Povsod strpali, povsod razgrajali:
»Naključje vlada! Dotik je edina rešitev!«
In Učiteljico je tako ganlo, da je vse kr ven poslala:
»Kr zunaj je narava!« Še mene ganla, da sem druge ganil
Deda je šel po svoj kaliber iz druge svetovne
In od sreče streljal v gozd
Otrok me je vzel za roke. Peljal gor po izsekih stopnic
Kobarid ostankov tankov. Kar je bil prej grad
Dež se vsuje. Pod dežniki. Je jutro
Listi se vnamejo. Enako kot sem. Jih je veter odnesel

141

»Peace can only come as a natural consequence of universal enlightenment.«
Nikola Tesla: My Inventions

I.
V restavraciji je Ata za mizo klel čez metafiziko
Ponoči pa jo je pisal
Sam v igricah in arkadah
In koridorji sob iz katerih ljudje
Ulice nevarne in umazane
Skoči! Plavaj!
Pa boš vidu
Al greš
Al prideš
Al si tam
Al te
Al nardiš
Al ne
Al objameš nekoga
Al se zase držiš
Tam je stal in gledal njihove hiše
Vodnjake in bloke
Ni videl. Je bil hrib
In lepo je blo
Sem začel gradit
Razne lepe stvari
Iz rož in sijočih scenic
Iz nožev in miz
Minaretov in sploh vseh stvari
Pa so prišli ljudje
Z umazanimi prsti
In jedli in pili in žicali dnar
Hotel bit čist jebemu
»Zgradit luč«
Vsaj nekaj lepega
Najprej glasbo
Brez distance
Sem organiziral in delal

145

Ampak so zasedli projekt
Krčmar je hotu denar
Francoska deklica me je izfilozofirala
Ko sem citiral Pounda:
This wind out of Ferrara
Paradise
Ne da bi bil
Tam
Poznal samo po imenu
»We're so different
But in the dark we're one«
(Preskočil sem ciljno publiko
Kariera se mi obeta)
Ona se sleče
V kopalnici temperamenta
Pijani najstniki razbijajo flaše
Ob ograje. Ob morja
Ko nihče ne gleda
Nekaj manjka
Gledam kako lula
Vidim vsako poro njene vulve
Kako utripa, sodi, diha let
Resnica vonja
Vsa Kasper Hauser
Sleče se in pride … k meni
In dotik je jezik
Ampak, ko se poljubljava
Ona voha sebe

II.
»Ere many generations pass, our machinery will be driven by a power obtainable
at any point of the universe.«
Nikola Tesla: Experiments with Alternate Currents of High Potential and High Frequency

Tesla sam v svoji raketi
Gradil večni dan

146

And realized an ocean of debt
»I tried to solve the enigma of death
And everybody around me died«
»Kroz moju kozmičku slušalicu«
Gledal te gore cela življenja
Neskončno po teh stopnicah
Gor in dol
Študiral kako to sonce dela
Kako oko gleda
Kako zemlja vibrira
TI BREZŽIČNO RAZODETJE, KI ŠOPA
NESKONČNO KOT TOK V ŽARNICI
Ki si strelo prinesel v mesta in hiše in roke človeka
Da jo lahko prenaša na katerikolo točko planeta
Ti smrti zapisan. Ti meteor. Ti zvezdna smet
Ki padaš overwarmingly
Da sploh ne veš kako siješ
Kako so tišina in črički neznosni
Kako resnica boli
Kako popolnoma nepredvidljive faze razvoja
Pod zvezdami, ki te delajo, da se mečeš
Med njih in za njih
Te kupole, ki je ne moreš prebit
Skoz tebe teče tok v srca zemlje
Tudi če nič ne pomaga
In drgneš in drgneš bacile z rok
Ljudi in prah cest drgneš s sebe
Wie weich ist die Welt?
»Wie weich ist der Mensch?«
Medtem nebo gori. Nas duši
Tesla vam je pridigal
Plapolal kot mesija na gori v veter
V vas: »Štala bo! Letni časi bodo sadna solata!
Vse se bo zmešalo! O blind, faint-hearted world!
Luknje bodo v zakonih
Luknje v ljudeh in luknje na nebu!«
Ti, ki lahko rečeš samo: I told you so
Dal alternative 1901
Shekal vesolje

147

Izmaknil naravi najgloblje skrivnosti
Proti verjetnosti. Na življenje in smrt
In proti morju sovražnikov
In Ti, ki si ga pisal
Ki si si enako umival bacile s kože
Iz sebe. Se dajal in se dal ves
Kot roža diši. Da se ji dvojno vrača nazaj
TI MED
TI MEDIJ, ki pretapljaš zlato
MED BOGATIMI IN REVNIMI
Ti, ki poješ za vse
Ki vizije prevajaš
Ki hiše gradiš
Ki polja oraš
Ki vodo v puščavo napelješ
Ti, ki stojiš vmes
Ti, ki si med
Ti, ki slišiš simfonijo v čričkih
V motorjih, uradih in templjih
V vodi, ki teče
In v gibanju mas
Ti, ki osnove iz-umiš
Ki bazo postaviš
Ki jo s fresko osmisliš
Ki jim funkcijo daš
Ki jo v zgodbo nardiš
Ti, ki krave molzeš
Ki motorje šraufaš
Ki semena sadiš
Ki otroke rodiš in zanje skrbiš
Ti Sila, ki napreduje človeštvo
For better and worse
Ki toploto prinese v mesta
Ki led
Ki lepoto
Ki red in pravico
Ki lenobo
Ki svetlobo
Prevajaš v melodijo, sliko
Občutek, zemljo, hrano, strast, tebe

148

In Ti, ki si omogočil da lahko
Ti, da mam tekočo vodo (dokler jo mam)
Ti, da je moja postla topla
Da ga lahko dam na toplo
In da lahko čutim razliko
Da se lahko v temi izživljam
In cuzam in cuzam naprej v maternico
Ti, ki cepiva odkrivaš
Ki svet preučuješ
Ki siješ še davno po smrti
Namen in smisel in cilj
Ki odmevaš skozi vate k vesolju
Še tisočletja
Ti, ki prenašaš in Ti, ki preneseš
Da te zgodovina stepta
Prežveči in izserje na načine
O katerih ne moreš niti zasanjat
Ti, ki si naredil, da slišim
Ti, ki si mi dal, da vidim
Skoz temo
V druge svetove
Da
Da
Da
Da

sem lahek
sem povezan
ljubim
vidim

III.
RIVERA SLIKA ELEGIJO ZA EVOLUCIJO
Pred okostjem Wardenclyffa
J.P. Morgan zguban in grd pred odločitvijo
Na pragu največje tragedije tisočletja
Pred njim ga moli Doktor Tesla
Z maketami in izdelanimi principi
Levo in desno alternative prihodnosti:
Stopljeni ledeniki nočne more zadnjega človeka

149

Nad potopljenim mestom galebi
V virtuozni igri z elementi
Umazana stranišča in panorame ozkih stojnic
Izolacije in privatizacije vode
Družine preganjane in mučene zaradi zbiranja deževnice
V Cochabambi 2004
V Gani, v Kongu, v Abidžanu
Izmaličeni od lakote, vojn in revščine
Prisiljeni na ulice proti armadam korporacij:
»IL PUEBLO UNIDO JAMAS SERA VENCIDO!
IL PUEBLO UNIDO!«
NA LEVI PA:
Kako travo trese
Kako govori drevesa
Kako strela trešne
Kako dež sproži
Kako oblake raznaša
Kako jih divja pod krhko kupolo neba
Kako raste
Kako popke odpre
Kako semena
Kako življenje
Kako iz mlake prileze
Kako erotika reprodukcije z vsakim vzhodom razfuka smrt
Fašiste in noč. Kako teče
Kako žuželke zakopane v bistvo bezga
Sanjajo kolektivno moro narave
Kako »cambia todo cambia«
Kako ob isti uri
V vseh oknih istih blokov
Šopa isti ritem televizije
On pa, ki je strelo ukrotil
Samo strmi magnetna polja sam
Michelangelo je naslikal boga v štirih dneh
Mozart je užival svoj rekvijem
Gaudi je postal berač in se vrgel pod vlak
Soutine je brcal nosečnice
Edison je zažigal slone
Marconi je kradel patente in dobil Nobelovo

150

IN NA DESNI:
Brezžični oddajniki
Razsvetljenega ljudstva
Na čisti osnovi, zanemarljivih stroškov prenosa
S strogo omejeno porabo
Izpadi elektrike za trenutke molitve
Gnani iz zemlje
Iz stolpov omrežja
Ki so zgrabili zemljo v konduktor in eno
Kako pred prepadi
Prostranstva trav
Proti rjaveči bodeči žici
In tok, ki trese oboje
Mravlje reciklirajo mrtve mravlje
Gore so in oblaki jih meljejo
Človek gleda
Ne vidi
Cartat se hoče
Samo cartat se hoče
Met mir. Delat
Met svobodo
Met svetlobo
In it spat
Tesla sam, cenzuriran, izbrisan iz zgodovine
Hrani golobe namesto ljudi z izumi
In njih ljubi
Čeprav mu v sinapsah še vedno lebdijo
Države izolirane s kupolami čiste energije
Potencialni ujetniki večnega dneva
Zmešani in bolni analognih alternativ:
Kaj bi bilo ... če bi bilo?
Tihe vojne
Ekonomij namesto metkov
Sterilizacij nasilnih in nezaželjenih
za razplod, unfit to breed
Razvoj, pralni stroji in ženske na vodilnih mestih
Aluzije na utopije čebeljega panja
Kontinenti smetišč in izrabljenih delov
Tretjič prodanih v tretji svet

151

In zapuščeni sokolom in galebom in kravam
Da se z njimi dušijo naprej
Naftne ptice in mutirane ribe
Čeprav delavci osvobojeni svojih dolžnosti
Armade robotov za vojne in spolne usluge
Klonirani psi in organi
Ugrabljenih turistov sredi multikulturnega minglanja
Zbujeni v kadi ledu brez leve ledvice
Ali preprodani kot spolni sužnji na Arktiko, v Berlin, Hong Kong, Madrid
Sesuti domovi neštetih beguncev preplavljajo meje zamujenih priložnosti
Matere z luknjami namesto maternic
In otroci in roke na pločnikih
Ognji in spontane kataklizme orkanov
Ki odnašajo ceste, ribiče in vasi
Pognojijo za novo verigo super hotelov
(Naomi Klein dixit) Prisiljeni v lažne spovedi
Tovarn mleka in človeškega dreka
Novih zapornikov in hekerjev, ki ogrožajo sistem
Alternativnih hladnih vojn
Digitalnih partizanov in poganov odprte kode
Hooked into the brain of the world
Tečni džankiji, ki nočejo igrat igric življenja
Sunki vetra in opustošeni gozdovi Amazonke
Uničevalci svetov v space shuttlih iščejo nove začetke
Na Luni. Na novi postaji. V vetru, ki ga ne vidiš
Atomske bombe sekajo iz ust križanih fantkov
Na asfaltu. Na parketu. V Nürnbergu ali Azerbajdžanu
Katedralam strehe odnese
Kot dežnike odpre
Z ušesom v Avstraliji
Z ušesom v Montezumi
Nikola Tesla v laboratoriju temnega boga groma
čoha mačko vesolja: »Iz žareče mase izviramo
in v ledeno maso bomo povrnjeni!
Navlečeni samo na reke belega premoga
Vode in sonca kot otrok na prsi mame …«

152

Desetletja premleva konstantno navzočnost nevarnosti fetišizma
Eksponentne rasti in zapornikov lastnih rok
Zatripanih v malikovanja produktov rok
Namesto rok
In vse kar se zgodi, če se divja poraba ne zmanjša:
Sterilizirane sončnice fašistoidnih lastnikov
In prekupčevalcev genskih zapisov
Zviznjeni dekadentni bogataši
Zobajo repke ogroženih živali
Ujetniki Večnega dneva
Gledajo pijani konstantno svetlobo
Družbe, ki je utopično preživela barbarstva
Klanja in mesojedstva
S svojimi iztrebki elektrarne poganja
Priklopljena na samo kolesje vesolja
Spreminja oaze v puščave obilja
Posvečeni globljim interesom znanosti, lepote in samorazvoja
Združeni z zemljo. Z avreolo elektrike
Usmerjeni v gore in novogradnje
Odprejo gore s silo svoje ambivalentne volje
Preobjedeni z bogastvom zemlje
Razvajeni s konstantno dostopnostjo
Razvajeni z bananami
Razvajeni z elektriko in toplo vodo
Gradijo ceste iz mesa gor
In hiše iz kože njenih dreves
Grabijo roke kovine iz zemlje
Grabijo zlate reke
Reke srebra, reke gline
Tesla gol
Samo z računalnikom svojih možganov
Proti neizmerni krutosti elementov
Delnice padajo
Bankirji skačejo s stolpnic
Njihove kravate frfotajo v vetru
Dokler se ne raztreščijo na cementu

153

»Odtujene roke delavcev na katerih se odtujena buržoazija masti«
Na poti domov. Rivera poljubi Frido Kahlo
In celo mesto vrže v temo
Otroci na gugalnicah na Trgu Revolucije
Oblivious do revolucije
In cerkev namesto azteških templjev
In mučilnic pod supermarketi
In drevesa, te arterije zemlje
Plapolajo svoje vene v toplo amnionsko
Praznino neba
Ti, ki gore in tržnice i čitav svijet
Enačiš vase
Ki kraljice ogrožaš
Ker se ljubiš z vsemi razredi
Ti čez prostor čez čas
Ki mile glasove neodkupljivih vrednosti
Skoz vedno nove zavesti klesaš
Ki rane odpiraš in jih zapiraš
Da vidiš kako čutiš
Kako zgodovina bobni
Kako posvetitve zahteva in žrtve
Kako iz krvi vojakov cekine varijo
Kako polja in spominčice na hribu lebdijo
Kako siničke v prepletu letijo
Kako bi lahko pel kot ptič
In brez problemov
Ti, ki si lahko drevo
Reka, ogenj in zrak
Ki motorje tečeš v mislih
Ki s spomini gradiš
Ki mir hrepeniš
Ki prihodnost razbiraš iz vonja ljudi
Ki rastline vzgajaš
Ki montiraš
Ki plešeš
Ki motiviraš
Ki oblake preganjaš
Ki šole čistiš
Ki otroke učiš
Ki letala sestavljaš

154

Ki mostove postavljaš
Ki meje brišeš
Si lastiš?
Gojiš vihar in si slepar?
Govoriš in govoriš in poveš nič?
Ti, ki prostore odpiraš
Ki network narediš iz sistema
Za mamo kot vsako »neuresničljivo« idejo
Ti, ki predstave gradiš
Ki skupnost režiraš
Ki jih vklopiš in hraniš
Da tečejo višje in višje
Ti, ki oči transplantiraš
Ki jezik. Ki organe prenašaš
Ki srca sadiš
Ti, ki zaceliš
Ki fašiste miniraš
Ki se za svobodo boriš
Ki vojne ne rabiš
Ki se ne bojiš
Ti, ki ljubiš
Ki večerjo nardiš
Ti, ki se maziš
Kako svetloba seka čez gore
Ti, ki te fukam v travi
Med lilijami in cvetovi
In vzdihaš: »Naj traja!«
Ti, ki mi lulčka masiraš
Ki trenutke loviš
Ti, ki poročaš
Kako vse živi. Kako bije
Kako se pod dotiki koža poti
Kako se jedra plodijo
Kako atomi energijo žarijo
Kako organi gorijo
Kako ne bolijo
Kako nasip pusti reki, da teče
Kako dež dela brazde v hribe
Kako biološke mašine
Kako se planeti vrtijo

155

Kako
Kako
Kako
Kako
Kako
Kako
Kako
Kako
Kako

telo diha
vstaja in pada
prebavlja
lula in kaka
živce poganja
energijo prevaja
prst pije
krvničke množi
hodi v hrib

Kako svetloba skoz kožo prodira
Kako bolečina karakter formira
Kako narava spontano gradi
Kako se nič ne zgubi
Otrok zajoka v isti frekvenci kot zemljo drži
Žila utripa kot generator življenja
Iz jošk prsti. Mleko teče. Krutost in nežnost in kri
Celice druži v bitje
Da novorojeni brezbrižni
Čist zatripani v svoje scene
Lahko ljubijo
Ne glede na razdalje
Vsaj v besedah
Da se stikam
Na sever, vzhod, jug in zahod
Da lahko gledam v vse smeri
In vidim, da ne vidim
Da so te zamejili
Prikrajšali in ubili
Da smo odrezani in povsod v verigah
Čeprav telesno prikrajšani za raznorazne dimenzije
Ohranjajoč ogenj, ki vedno umira
Nalagamo podatke
Kot nalagamo hrano v svoja telesa
S podaljški oči in živčnih sistemov
Izstreljeni iz prostora in časa
Celo združeni
V toku
Nad mestom

156

Ki nemo
Skozi naše prste
Šopa
Zdaj
Zaklad

IV.
J. P. MORGAN ROSTCHILD
Norci se zbirajo
Na koncu v zapuščeni tovarni
Konspirirajo, da bi šli v nebesa
Predniki so si jih po tekočem traku
Odprli v puščavi na krče
Zdaj ne grejo na postaje
»Dialog je mrtev. Dialog je mrtev«
Ponavlja, ko se zgubi ...
»Sem skopuh, ko naj bi bil socialist?«
»Najboljše pri skopuhu, ki hoče bit optimist, je, da to ni.«
»Maybe you’re right ...«
Kako opazuje
Tavamo
Kdo smo? Kaj smo?
Trupla z vrha trupel vladajo

157

5
15
23
29
41
49
57
65
73
79
83
87
91
95
99
103
107
111
115
119
123
127
131
135
139
143

Mindfuck
One Revolution per Second
The Ticket Factory
Poljubi se. Odjebi svet
Adendum h Karamazovim
Etide za molja v žarnici
The Kiss as a Means of Furthering Peace
Deklaracija človeške odvisnosti
Vondelpark Blues
Cora
Uspavanka za gluhe
Smiselna dejanja
Tvoja dela. Tvoj spomin
Virdžinija Volk
Paradiso Lost
»Raj okej …
Njene roke
»Ko dan razfuka noč«
The Luxury of Grief
The Final Walk
Kraj nesrečnega imena
Esteblišment
Birokracije
Marley
Divided We Stand
Return to Nikola Tesla

ALEPH 137 — Tibor Hrs Pandur — Enerđimašina

Center za slovensko književnost
Metelkova 6
1000 Ljubljana, Slovenija
Zbirka Aleph
Ureja Brane Mozetič
www.ljudmila.org/litcenter

Oprema in postavitev
Blaž Krump
Tibor Hrs Pandur

Tisk
Littera picta
Tiskano na recikliranem papirju
300 izvodov

Distribucija in spletna prodaja
www.buca.si

Izid knjige je finančno podprla Javna agencija za knjigo Republike Slovenije

Tibor Hrs Pandur: ime dano (kot življenje)
piscu te knjige, s katerim se uči identificirat,
čeprav predstavlja bitje, ki je (bilo in bo)
mnogo različnih bitij (tako kot »avtorjev«) in
čigar primarno stanje ilustrira slika zgoraj.
Rojen 5. 1. 1985 ob 7. uri 33 minut, v Mariboru,
v Socialistični republiki Sloveniji in Socialistični federativni republiki Jugoslaviji.
Enerđimašina je začasna avtonomna cona, ki
se ob vsakem branju rekonstruira nekje
drugje. Kak čezmesijanski Nedogled bi lahko
zakričal s prižnice samega sebe:
»Enerđimašina si ti! Torej Spekter vesolja
določene zavesti v nastajanju, ki generira
overflow informacij in začudi membrane, da
komaj lahko sprocesirajo the immense
unfiltrable Universe consciously and sub,
producing an universe in motion where
nothing is fixed and to come, as close as one
can, to the purity and ambiguity of the Dream.
A world of whirling emotion. An implosion in
slow-motion ...«


