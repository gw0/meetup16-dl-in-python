IDX


IDX

PASS THE TORCH
Uvodni trenutek sentimenta in nostalgije. Brez zamere,
prosim. Toda deset Idiotov že kroži po svetu in pritiska
na jezik in misel in čut in od njih vsak po svoje barva
in vpliva na podobo sveta, kakor se nam ta kaže. Kako
so že zapisali? Načrtno megalomanstvo? No, v tem stilu.
IDIOT kot mreža utripajočih rdečih pikic na črnem
zemljevidu in linije med njimi komaj niti. Šivamo dalje.

zlih časov, v katerih živimo? Odraščati pod takimi pogoji
— kaj bodo postali, kaj bo življenje napravilo iz njih?«
»Odrasli bodo,« je odvrnil Durtal, »v podobe svojih
staršev. Svoje želodce bodo nabasali s hrano, in svoje
duše pognali skozi črevesje.«
Piše bralec Joris-Karl.
Izšla je nova uredba o znižanju količin racionaliziranih
živil na osebo. Na karte si dobil pol kilograma sladkorja,
četrt testenin, 100 gramov riža, 750 gramov maščobe
na mesec … Vati je dobival štiri cigarete Drava na dan
… dve na svojo in po eno na mamino in Clairino karto.
Na cestah ni bi bilo več ogorkov, da bi jih pobiral kot
pred vojno, razen zoprnih smotk, ki so jih odmetavali
italijanski kvesturini … Vati je bil živčen. Delo mu ni
šlo več izpod rok. Imel je večjo lakoto po tobaku kot
po hrani … Tudi na kupone za mleko in poljske pridelke
so začeli deliti manj. Moral si navsezgodaj stati v vrsti
pred mlekarno na Starem trgu … Zgodilo se je že, da je
od natanko izmerjene količine mleka na ulico zmanjkalo
že pred sedmo uro mleka za deset ali dvajset uličnih
prebivalcev … Vsak mesec enkrat so pripeljali krompir.
Ob štirih si moral vstati, če si hotel biti ob petih, ko je
bilo konec policijske ure, pri barakah na tržnici, kjer so
ga delili …
Piše bralec Lojze.

Besedo prepuščam našim bralcem.
Na politično telo, razumljeno kot enoto, lahko zremo
kot na organizirano, živo telo, ki spominja na telo
človeka. Suverena oblast predstavlja glavo; zakoni
in običaji so njeni možgani, vir vseh živcev in sedež
razuma, volje in čutov, katerih organe predstavljajo
sodniki in zakonodajalci: trgovina, industrija in agrikultura so usta in želodec, ki pripravijo skupni živež;
javni dohodek je kri, s katero preudarna ekonomija,
pri izvajanju funkcije srca, po celem telesu distribuira
hrano in življenje: državljani so telo in udi, ki spravijo
celoten stroj v življenje, v gibanje, v delo; in noben del
tega stroja ne more biti poškodovan, ne da bi se pri tem
boleč vtis pri priči prenesel v možgane — v primeru, da
je žival v zdravem stanju.
Piše bralec Jean-Jacques.
Končno bodo razumeli, da svobode in izobilja zemeljskega
kruha za vse ni skupaj mogoče niti misliti, saj ne bodo
nikoli, nikoli zmogli deliti med seboj. Prepričali se bodo
tudi, da so za večno nezmožni svobodno živeti, saj so
šibki, izprijeni, brez sebstev in uporni. Obljubil si jim
nebeški kruh, toda, ponavljam, se lahko ta primerja
z zemeljskim kruhom v očeh šibke, večno izprijene in
večno nečastne človeške rase?
Piše bralec Fjodor.

No, pa kdaj, je vprašal Pantagruel, boš zlezel iz dolgov?
— Ko bo pes rogat, je odgovoril Panurg, ko bodo vsi ljudje
srečni in ko boš sam po sebi dedoval. Bog obvaruj, da bi
zlezel iz njih! Nikogar ne bi več našel, da bi mi posodil
belič. Kdor zvečer pozabi na kvas, mu zjutraj noče
vzhajati testo, noben kvas pa ne vzhaja rajši od dolga.
Zmeraj komu kaj dolguj! V takem bo ta kar naprej rotil
Boga, naj ti nakloni dobro, dolgo in srečno življenje.
Ker se bo bal za svoj dolg, bo vedno v vsaki družbi lepo
govoril o tebi, iskal ti bo nove in nove upnike, da pri njih
izvrtaš na posodo in z njihovo grudo zasuješ njegovo
jamo. Le verjemi, samo še z večjo vnemo in vdanostjo

»Kako imaš lahko kaj upanja na prihodnost pod takimi
pogoji? Kako lahko vsaj približno verjameš, da bodo čisti
in dostojni, ta zarod naše smrdljive buržoazije in teh
04

bodo tvoji upniki molili za tvoje življenje in trepetali,
da jim ne umreš, saj imajo rajši rokav kot roko in gnar
rajši kot življenje!
Pantagruel ni rekel nič, pa je Panurg nadaljeval:
— Bog te nima rad! Če dobro premislim, me siliš položiti
karte pred koncem igre, ko mi očitaš dolgove in upnike!
Madona, mislil sem, da sem si pridobil čast, ugled in
strahospoštovanje že samo zato, ker znam kaj napraviti
in ustvariti iz čistega ništrca, brez ene same surovine, in
to vsem filozofom navkljub, ki pravijo, češ iz nič ni nič!
In kaj sem ustvaril takega? Kup lepih in dobrih upnikov.
Upniki pa so — to trdim do grmade izključno — sami lepi
in dobri stvori. Kdor ničesar ne posoja je grda in slaba
stvar: stvor velikega, ta hudega peklenščka.
In kaj sem napravil? Kup dolgov. O, kakšna redkost in
dragocenost! Če ocenjuješ popolnost dolžnikov po
številčnosti upnikov, ga ne boš polomil v praktični aritmetiki.
Pa ja ne misliš, da mi je všeč, ko vidim vsako jutro
okrog sebe vse te preponižne in uslužne upnike, ki se
kar naprej klanjajo? In ko vidim, da če naredim komu
lepši obraz in ga topleje sprejmem kot druge, falot že
misli, da je na konju, da je prvi na vrsti, in ko vidim, da
ima moj smeh za čisto gotovino? To so moji klečeplazci,
zajedavci, pozdravljalci, bogdajavci, moji večni govorancarji.
Vendar pa še ni vsak dolžnik, ki bi bil rad, in nima vsak
upnikov, kdor bi jih rad. In ti bi me rad oropal te blažene
sreče? Sprašuješ me, kdaj se bom skopal iz dolgov?
So pa še hujše reči, naj me sveti Babolin vzame, vrli
svetnik, če nisem vse življenje pravil, da so dolgovi
nekakšen most, zveza med nebesi in zemljo, edinstveno
sredstvo za ohranitev človeškega rodu, brez katerega
bi namreč ljudje kaj hitro propadli. In da so pravzaprav
tista velika duša vesolja, ki, kot pravijo akademiki,
oživlja vse stvari.
Svet, ki ne bo nič posojal, bo en sam pasjak, hujši
mišmaš kot izvolitev pariškega rektorja, bolj zmešana
hudičarija kot igre v Douéju. Človek ne bo človeka rešil.
Kar vpij: Na pomoč! Gorí! Voda! Umor! — nihče ti ne bo
pomagal. Zakaj? Nič nisi posodil, nič ti nihče ne dolguje.
Komu mar tvoj požar, brodolom, polom, tvoja smrt! Prej
nisi posojal. Boš mar poslej!
Zdaj zdaj bodo s tega sveta pregnane Vera, Up,
Usmiljenje, zakaj ljudje so rojeni, da drug drugemu

pomagajo in da so si v oporo. Namesto njih pa se bo
razpaslo Nezaupanje, Prezir, Gnev, s celo trumo vseh
žlaht nadlog, prekletstev in bridkosti. Na, si boste
z vso pravico rekli, pa je Pandora nagnila steklenico.
Človek bo človeku volk, volkodlak in škrat, kakršni so
bili Likaon, Belerofont, Nebukadnezar, lopovi, morilci,
zastrupljevalci, zločinci, zlomiselni, zlohotni, vsak bo
vse sovražil kakor Ismael, kot Metab, kot Timon Atenski,
ki se ga je zato oprijel vzdevek mizantrop. Je že tako,
lažji bi bilo v naravi ribe na suhem krmiti, pasti jelenjad
na dnu oceana kot prenašati beračijo sveta, ki nič ne
posoja. Jih pa sovražim, bogme da jih!
In če si po zgledu tega zoprnega in žalostnega sveta, ki
nič ne posoja, predstavljate oni drugi, manjši svet, se
pravi človeka, to ti je šele kraval!
Glava ne bo posojala vida svojih oči, da bi vodil noge
in roke. Nogam bo pod častjo nositi glavo. Roke ne
bodo garale zanjo. Srce se bo naveličalo vsega tega
štrapaca in utripanja in jim ne bo več posojalo. Pljuča
mu ne bodo dala na posodo svojega meha. Jetra mu
ne bodo pošiljala krvi, s katero se hrani. Mehur mu ne
bo hotel biti dolžnik ledvic: ukinjen bo seč. Možganom,
ki bodo priča zmešnjave, se bo jelo blesti, in ne bodo
posredovali občutkov živcem in ne gibanja mišicam.
V tem svetu skratka, ki je z vajeti ušel, ki ničesar
ne dolguje, ničesar ne posoja, ničesar na posodo ne
jemlje, boste priča kaj bolj pogubne zarote, kot jo
opisuje Ezop v svoji basni. In bo zagotovo propadel; pa
ne samo propadel, propadel bo kmalu, pa če bi bil sam
Eskulap zraven. In se bo začelo na lepem telo razkrajati
in jo bo duša ogorčena ucvrla k vsem hudičem, takoj za
mojim gnarjem!
Piše bralec Francois.
Ekonomija je umetnost. To je dejstvo. Kdor pa bi vam
rad prodajal trditev, da je umetnost ekonomija, ga
imejte za žival. Kdor ne verjame v njen plamen, naj
ostane tiho o tem, kar umetnost je in kar bi morala biti.
Kdor ne verjame v plamen, naj ostane tiho.
Jasmin B. Frelih

05

KLARA
OTOREPEC

PETLETKA
Povzetek ekonomskih dosežkov za novo dobo
I
Ekonomija je umetnost … zvoka.
Arseny Avraamov, Symphony for Factory Sirens (ob 5.
obletnici sovjetske republike), 1922
Tovarniška hala. Sikajoča para napolnjuje prostor z
zvokom belega snega. Kovinske pošasti iz trebuha
spuščajo bobnenje tisočerih neviht. Bati udarjajo v
enakomernem ritmu tik nad senci in še malo v kotičkih
oči. Mehanična srca strojev so preglasila kapljanje potu
delavcev. Glasni napotki za pospešitev proizvodnje so
se spremenili v shematičen obrazec jezika. Še v nočnih
urah se prebijejo skozi kopreno zlatorumene svetlobe
vratarniške žarnice, se stisnejo skozi trohneče okvirje
potemnelih tovarniških oken in tulijo kot trop volkov čez
opustelo kovinsko puščavo. Preseka ga lahko zgolj zvok
sirene, a le za hip, preden zahteva po Profitu ne posrka
tudi njega v dominantni diskurz in ga polaga v usta
Človeka. Peklenski ritem strojev ponoči nadomesti tiho
raztezanje in pokanje rjastih cevi ter mehko kapljanje
krvi s kolesc tekočega traku. Nekako je vendar treba
naoljiti Sistem. Hreščanje zobcev spominja na lomljenje
hrbtenice. Razbeljeni kotli vabijo utrujene oči z obljubo
po dokončnem izničenju, njihovo brbotanje je zvok
klokotajočega močvirja. Zvok žage zaprasketa ob stiku z
lesom, odvzetim s prvotno akumulacijo. Odsekani streli
prodirajo skozi papir delavskih knjižic in zaznamujejo
začetek in konec smrti. Ob stiku s kožo se knjižice spojijo
… kakofonija kaosa prehaja v harmonično distorzijo.
Zapoj mi pesem o delu, Človek! Izdihni bolečino tik
ob površino cevi, da zasika tudi tvoja para in preglasi
golčanje zveri. Presekaj omnipotentne besede Tovarne
in naj se tvoj glas dvigne kot sveže jutro po noči boja z
demoni. Zapoj mi o lepoti tvojih rok, ki spretno sledijo
gibom strojev, zapoj mi o veselju v tvojih očeh, ko
zagori plamen v tovarniških pečeh, zapoj mi o slasti,
ki zatrepeta v tvojem srcu ob zvoku siren. Zapoj mi
pesem o delu, Človek, in mi povej, kako lepo je biti
delavec. Povej mi, da je tvoje življenje polnejše, da je
tvoj um spokojen, da si postal Človek. Povej mi, kako

X
06

je z ramo ob rami delati s tovariši, kako izpolnjujoče
je pravočasno zapolniti kvote, kako je odkrivati nianse
zvoka produkcije. Zapoj mi in ne pusti se preplašiti
mrtvi Materiji, kajti ti si tisti, ki jo nadvladuje, in ti si
tisti, zaradi kogar tudi Tovarna poje.

in Kapital je videl, kako je to čudovito. Lepota zgostitve
energije, ki jo je Kapital gledal skozi prizmo profita,
je rodila mehanični gib, ki slavi delovno silo. Ko je
Kapital ustvaril mehanični gib in naučil Človeka njegove
uporabe, mu ga je odtujil in domnevno za vedno zaprl
v stekleno kletko kapitalističnega produkcijskega načina. Ob pogledu nanj se Kapital bohoti od naslade že
desetletja in oklepa kletko z zveriženimi prsti gnijočega
sistema. Toda Kapital ni vedel, da je mehanični gib
imanenten Človeku prihodnosti.

II
Ekonomija je umetnost … gibanja.
Dragan Živadinov, Molitveni stroj Noordung, 1992

Mehanični gib osvobaja telo telesnosti. Mehanični
gib vnaša v telo Razum, ki je prej govoril z njim prek
jezika. Zmožnost popolnega posnemanja delovanja giba
strojev in ukrivitev telesa geometrijskim zakonitostim
sta pokazala na dotedaj nesluteno veličino Človeka.
Mehanični gib proizvaja lepoto popolnosti in dobro
naoljen stroj — Človek je njegov proizvajalec in hkraten
produkt. Je tekoči trak, je groba surovina, je končna
obdelava, je Zamisel in Eksekucija.

Industrializacija. Želja po kapitalu je ustvarila
mehanični gib. Stoletja spontanih premikov in krčenja
telesnih mišic je nadomestil popoln izkoristek energije.
Nepotrebno drhtenje rok, nežno valovanje kože
skozi prostor, mehko topotanje nog ob topel asfalt v
40-odstotnem počasnejšem posnetku je nadomestilo
shematsko obvladovanje telesa. Grafični prikaz navodil
iz prve polovice 19. stoletja nam pokaže pravilno
upravljanje s parnim strojem za izdelavo kovinskih
vijakov s premerom 3,14 milimetra. Poteg ročice s črno
gumijasto glavo mora slediti shemi A, ki se manifestira
v sunkovitem potegu navzdol s povprečno močjo meta
lesnega kopja s kovinsko ostjo ulomljeno s potegom
krvavečega telesa novorojenega teleta iz kravje maternice krat pritisk gosjega peresa pri zapisovanju že
prej omenjene črke A, in v naslednji sekundi že preide v
shemo B. Kratek sunek v levo, pravokotno na mehanično
ploščo, ki ji mora z matematično natančnostjo slediti
gib desne roke in glava s 30° naklonom, da sprostimo
zaklopko, ročice in odmik v naslednji 0,7 sekundi, ko
ročica skoči nazaj v prvotno lego. Shema C se uporablja
zgolj v izjemnih primerih, ko stroj pospešimo na 175
obratov.

Obstoj mehaničnega giba je postal osnovni princip nove
dobe. Postal je osnovna predpostavka nove umetnosti.
Mehanični gib je odprl zarezo in rekel: Zgodi naj se.
Človek je vzel mehanični gib in ustvaril prihodnost.
III
Ekonomija je umetnost … intelektualnega
masturbiranja.
Margaret Thatcher, predsednica vlade Združenega
kraljestva, 1979—1990
Ronald Reagan, 40. predsednik ZDA, 1981—1989

Ko je Kapital prvič pogledal Človeka, je v njem videl
bitje neizkoriščenega presežka. Videl je potrošno bitje,
ki ni racionalno. Videl je energijo, ki je izhlapevala brez
uporabe. Videl je gibe nepotrebnega napora in gibe
mučnega ugibanja pravega načina. Videl je onkraj meje
človeške zmogljivosti in tam videl Človeka mehaničnega
giba, ki je vstajal iz gmote in teže usode propadajočega
telesa. Energija Človeka mehaničnega giba se je
pretakala kot vodnjak živega srebra Alexandra Calderja

V zatohlih knjižnicah se kopičijo lepo izvezene knjige
ekonomske vednosti. Z vlažnimi rokami in begajočimi
očmi se Človek sprehaja po naslovih. Adam Smith:
Bogastvo narodov, Karl Polanyi: Velika preobrazba,
John Maynard Keynes: Splošna teorija zaposlenosti,
obresti in denarja, David Ricardo: Načela politične
ekonomije in davkov, Karl Marx: Kapital, David Harvey:
Kratka zgodovina neoliberalizma; vse do tistih gnilih,
a vseeno vlažnih: Milton Friedman: Kapitalizem in
07

svoboda, Friedrich A. Hayek: Ustava za svobodo.
Krčevito vleče knjige s polic, meče jih na mizo, da se
nerazločno popisani zapackani listi zavrtinčijo v zraku,
ihtavo grabi za platnice. Prečrtani grafi, popisane stene
z enačbo izračuna vrednosti dela, vrezane besede
D-B-D’ v starinski mizi neprecenljive vrednosti. Vročično
listanje, pot lije v curkih. Profitna mera, delovna sila,
blagovna menjava, uporabna vrednost, presežek, profit, dividende, obrestna mera, obveznice, svobodni trg,
fiktivni kapital, tržni mehanizmi, [dihanje narašča],
produkcija, taylorizem, fordizem, post-fordizem, socialna država, eksploatacija, denarna forma, delavec,
kapitalist, mezda, delovni čas, teorija marginalne
koristnosti, delniška družba, družbena razmerja,
teorija postindustrijske družbe, investicija, blagovni
fetišizem, [oh, Človek, seveda ti prija, da je v knjigi
omenjen fetišizem], izkoristek stroja, kvote, želeni
zakon konkurence, kreditni krč, lastnina, neplačano
reproduktivno delo, luksuzno blago, kriza, dolg,
pavperizacija, zlati standard, prvotna akumulacija,
ograjevanje, tranzicija, privatizacija, poblagovljenje,
[kako lepo je biti pameten in dihanje narašča],
fluktuacija, makroekonomija, mikroekonomija, gospodarski cikel, prekerizacija, proletariat, razredni
boj, prosta trgovina, valute, destabilizacija, bančni
sektor, financializacija, menice, valorizacija, inflacija, deflacija, reapropriacija, začetni kapital, fleksibilizacija, trg vrednostnih papirjev, produkcijske sile,
ustanoviteljski dobiček, kvantitetna teorija denarja,
deregulacija, koncept ravnovesja.

Treba je prepoznavati ekonomske pojavnosti. Treba je
poznati Ekonomijo. Treba jo je izolirati, objeti, zgrabiti
v srčiko in jo negovati. Treba je izrekati Njene besede,
treba jih je kričati in izkričati in prepričati ostale, treba
jo je natančno citirati. Kaj določa vrednost? Kaj ustvarja
presežek? Kaj resnično povzroča zakon tendenčnega
padanja profitne mere? Ne smeš se pustiti zatreti tujim
besedam, Človek! Poteptaj staro vedo in razgrni pred
sovražnike nepremagljivo vojsko Ekonomije. Zapiči
svoje blazne oči v drobne nekonsistentnosti, izprsi se in
zamahni z Argumentom. Jahaj tega konja, jahaj ga sam,
jahaj ga z ostalimi, kajti vsi na koncu jahate istega konja
in bi se morali poznati. Jahajte in kričite v veter besede,
jahajte in kričite drug na drugega. Naj vam izstopijo
vratne žile, naj vam zaplapola kri po žilah, oplajajte se
z besedami, tepite se z grafi, goltajte iztrgane liste iz
vlažnih knjig in jih drug drugemu z zobmi trgajte iz ust.
Ljubite Ekonomijo, poljubite bližnjega, vstopite na trg
kot svobodni posamezniki, vdihnite vonj profita!
Resnica vas bo osvobodila in Nevidna roka trga vas bo
zadovoljila.
/še jaz sem postala malo vlažna/
IV
Ekonomija je umetnost … zapeljevanja.
Neznani ekonomist, Petek zvečer na Metelkovi, 2004
Poslušaj, dekle, Ekonomija ti bo dala odgovor na
ključna vprašanja družbe. Smejiš se in odkimavaš z
glavo. Nejeverno si. Dekle, resnično ti povem, dobilo
boš odgovor. Vprašaj me karkoli. Daj no. Res ne? Pa
tako lepo se smejiš. Daj, preizkusi me. Ne? Kaj pa če
ti jaz dam primer? Samo poslušaj. In pridi malo bližje.
Bojiš se, da bom uporabljal prezahtevne besede? Nikar.
Pa tudi če jih ne boš razumela, pusti, da preprosto
prodrejo vate. Pusti, da te oplajajo kot glasba. Ne boj
se jih. Poskusi z mano reči eksploatacija. No, poskusi.
Ali ne zveni prav imenitno? Na začetku beseda zasika
kot kača in se spretno zvije na gladki površini v popolno
spiralo. Ekssssss. Kaj praviš? Da zveni kot seks? Ja, malo
pa res. Dobro si to opazilo. Dajva izreči skupaj še kakšno
besedo. Recimo das Kapital. Tako, po nemško, če veš, kaj

Das Kapital ist verstorben Arbeit, die sich nur
vampirmäßig belebt durch Einsaugung lebendiger Arbeit
und um so mehr lebt, je mehr sie davon einsaugt!1
Kapital ist Geld, Kapital ist Ware. … Er hat die okkulte
Qualität erhalten, Wert zu setzen, weil er Wert ist. Er
wirft lebendige junge oder legt wenigstens goldne Eier.2

1 Karl Marx (1876): Das Kapital. Band 1. Dritter Abschnitt: Die Produktion des
absoluten Mehrwerts. S. 247.
2 Karl Marx (1876): Das Kapital. Band 1. Zweiter Abschnitt: Die Verwandlung von
Geld in Kapital. S. 162.

08

hočem reči. Izgovori jo globoko in s poudarkom. Pusti,
da se ustvari kratek premor med razpotegnjenim s-jem
in trdim k-jem. Ja, kar trdo ga izreci. Da ustvariš tisto
napetost med skoraj šepetajočim das, ki zašušti v zraku
kot topel jesenski veter in mahoma pomrači nebo, da je
pripravljeno na udarec kapital-a. In ta zaseka globoko,
ampak vendar odrešujoče, kajti muka nedokončanega
das-a bi bila neznosna. Ali tudi ti čutiš mravljince na
koži, ko izrekaš stoletne besede nemškega Razuma? A da
te malo zaščemi v prsih? Tudi jaz čutim tako. Vidiš, saj
se prav lepo razumeva. Saj te razumem. Tudi jaz sem bil
najprej nezaupljiv do Ekonomije. Zdela se mi je kot siva
gmota, ki se ustvari vsakič, ko kakšen ekonomist odpre
usta in izbljuva katranasto lepljive besede. Predstavljal
sem si, kako se te besede potem počasi spreminjajo v
majhne meglice, ki se dvigajo pod strop in se na koncu
spojijo v packasto gmoto, ki je obvisela na mestu še
dolgo po tem, ko je presahnil tok besed. Včasih, ko sem
vstopil v kakšen prostor, sem lahko zaslutil, da se je v
njem zgodil zločin sive gmote in postalo mi je slabo
in čutil sem, kot da se od gmote počasi luščijo majhni
delci, ki so lahno, a vztrajno naletavali name, kot da
jih privabljam kot magnet privablja železne opilke, in
ki so se žgoče lepili na moja oblačila in se spreminjali
v majhne črvičke, ki so se nerodno kobacali in se nato
nenadoma odločno zagrizli v mojo kožo in so med mojim
zgnušenim drgetanjem prodirali v mojo notranjost. Ob
takih trenutkih me je imelo, da bi padel na kolena od
slabosti in si spraskal kožo do krvi, dokler ne bi prišel
do njihovih gnilih sledi in … Kaj? A da se mogoče siva
ekonomija imenuje siva zaradi tega? Hja, mogoče pa
res. Haha. Zabavno si, veš? Torej … kje sem že ostal?
Aja, pri Ekonomiji, ki me je razžirala. Verjemi mi, od
napora, da bi ji ubežal, sem se skoraj pretrgal na dvoje,
a zdelo se je, kot da je na meni nekaj takega, kar me
vedno znova zanese na kraje, kjer se je Zgodila. Nehal
sem spati, ponoči sem zvit v klopčič ležal v kadi, polni
vrele vode, in poskušal prisiliti svoje pore, da izcedijo
gnijoče ostanke črvičkov. Včasih sem skozi priprte
oči lahko opazil, kako se sopare v kopalnici počasi
materializirajo v Ekonomijo, ki se je z menoj poskušala
pogovarjati. Takrat sem se potopil še globlje v kad in v
glavi kričal: Pusti me! Oh, prosim, pusti me na miru! Ne,
ne, saj ni bilo tako grozno, a sem te prestrašil? Počakaj
še malo, zdaj pride najboljši del. Saj te kolegica

lahko počaka še kakšno minutko, ne? Bom skrajšal
štorijo. Torej, neko noč se mi je pa odprlo, veš. Ker
sem imel vsega dovolj. In takrat sem rekel tisti gmoti
v svoji kopalnici: No, govori! Povej, kar imaš povedati.
Opraviva že s tem. In gmota je spregovorila. In medtem
ko je govorila, me je hkrati oblival vroč in mrzel pot
in moje srce je grozovito ponorelo. Spregovorila mi je
o najbolj norih človeških sanjah, spregovorila mi je v
jeziku človeškega pohlepa in napredka, spregovorila je
v jeziku ugodja in želje nenehnega vračanja. Govorila
mi je o nezamisljivi moči. Govorila mi je o Vednosti,
o Rešitvi, o Užitku. Postavila me je na točko začetka
in konca, na točko uspeha in propada, in mi pokazala
Prihodnost. Videl sem zlata polja in neskončno modro
nebo, videl sem, kako se zvezde hrumeče sesedajo vase,
kako se planeti divje vrtijo okoli svoje osi, čez mene je
šel dan in čez mene je šla noč, vstopil sem v območje
somraka, umrl sem in se še enkrat rodil, odprl sem usta,
moje besede so bile semena, ki so padala na plodna tla
in vzbrstela v Življenje, moje misli so bile jasne, šel sem
čez ogenj in led, ostal sem nepoškodovan, videl sem
mesta, ki so vstajala iz tal in se rušila pri temeljih, videl
sem Človeštvo, kako je korakalo proti zlati kletki in se
vžigalo ob dotiku točke prehoda, minila so stoletja, jaz
sem ostal isti in še preden je sonce ugasnilo in je padla
tema na Civilizacijo, me je prestrelilo z žarki, ki so se
združili v mojem trebuhu v eno samo žarečo kroglo, ki
je izničila gnilobo, in postal sem prazna posoda, ki se je
napolnila z užitkom tisočerih orgazmov.
Ja, res je bilo noro.
Torej … greva k meni ali tebi domov?
V
Ekonomija je umetnost … šamanstva.
Q: So what caused the recession if it wasn’t the financial
crisis?
A: (laughs) That’s where economics has always broken
down. We don’t know what causes recessions. Now,
I’m not a macroeconomist so I don’t feel bad about
that. (laughs again) We’ve never known. Debates go on
09

to this day about what caused the Great Depression.
Economics is not very good at explaining swings in
economic activity.

zakone predmeta, ki ga opisuje, in se bo zatekala k
brezpomenskim, a fascinantnim simbolom in izračunom,
toliko časa ne bo postala Znanost, temveč bo še vedno
ostajala zgolj vraževerje.

Izsek iz intervjuva z Eugenom Famo, Nobelovim
nagrajencem za ekonomijo 2013, New Yorker, 2010
Uradna ekonomska veda je lažna znanost. Je privid, je
desetletno zavajanje, je Slepilo. V trenutku, ko se je
ekonomska veda odcepila od politične ekonomije in se
odpravila na pot k Abstrakciji, na romanje h končnemu
cilju — k vedi abstraktnih ekonomskih modelov —, v
trenutku, ko se je kot nestrpen žrebec otresla konjskih
muh, ki so nosile imena socialnih in zgodovinskih
elementov ter jim za večno prepovedala poseganje
v ekonomsko polje, v TISTEM trenutku je postala
Ekonomija oblika šamanstva. Postala je vraževerje
visokih svečenikov Ekonomije, ki v pesek Družbe rišejo
zapletene simbole in kot staroselci namesto za dež
molijo za uspešen gospodarski cikel. Sodobna Ekonomija
je Zavrnitev prometejske narave moderne znanosti.
Je vrnitev v obdobje mračnjaštva, v golo opazovanje
Pojavov. Zavrnitev je vrnitev v votlino, je vrnitev k
opazovanju Senc, je hkratna vrnitev k Realnemu, ki je
lažno doumeto, in pobeg v odtujevalno Abstraktno.

Ko je Ekonomija zavrgla družboslovje, mu je dodelila
vlogo ideološke apologije produkcijskega sistema in
njegovega zaostrovanja. Zavrgla je diskurz Razrednega
boja in nas ob mehkem oglašanju obrednih ropotulj
in dišavah očiščevalnih zelišč uspavala v sen, kjer je
kapitalizem Harmonija in kriza eksogeni šok, posledica
moralne izprijenosti peščice posameznikov. Vse zato,
da bi prekrila zločin nad Človekom, da bi izbrisala
spomin na podobo vrača, ki ga je nadomestila podoba
Alkimista. Zgodnja buržoazna družba, ta zgodovinski
Alkimist, ki je v imenu napredka in svobode priklical
demona kapitalizma, ne more več postati nič več od
tega, ne zmore postati Znanstvenik ali Vedež, kajti to
je bila zadnja preobrazba. Demon je pobegnil izpod
nadzora, demon diktira pravila igre in Alkimist ga mora
ubogati. Za večne čase zadrgnjen v to podobo skrbi, da
kapitalizem ostaja nedostopen zavestnemu upravljanju.
Skrbi za površinskost percepcije, skrbi za padanje mraka
na oči v obdobju krize, skrbi za zgodovinsko pozabo.
Ekonomski človek sedi z verigo okoli vratu, prikovan v
votlino, zamaknjeno strmi v podobe in glasno izreka
besede Laži. Skrivenčeno sedi v prvi vrsti z ostalimi
svečeniki Ekonomije in misli, da vidi Boga in Resnico, a
vidi zgolj Sence, misli, da je Vedež, a je le ogabni starec,
misli, da je Izbranec, a je njegovo tretje oko gnojno in
rumeno sluz, ki tiho curlja po licih, je Ekonomski človek
zamenjal za nektar bogov. Z rožljanjem klopotačjih
repov odvrača pogled od totalnosti, s krvjo jagenj briše
točke emancipatoričnega preobrata, s trganjem niti
lovilcev sanj skrbi za okamenelost Človeka in mu kaže
svet kot objektivno tujost. Alkimist, ki se je zakrinkal v
Ekonomskega človeka, za roko drži Človeka, mu zariva
nohte v razbolelo kožo in mu pravi: ne boj se, mali moj,
saj sem tudi jaz človek, nič se ne boj, le trdno se me
moraš držati, kajti tam zunaj je kruto in neizprosno in
veliko te moram še naučiti.

Ekonomski človek, lažen znanstvenik, je utelešenje nevednosti, je utelešenje naivnosti, je glasnik spontane
družbene zavesti. Ekonomski človek se je vrnil k podobi
vrača, ki trdi, da Sonce kroži okoli Zemlje, in misli, da je
Astronom. V beli halji z zlatim robom, z odrezano zajčjo
tačko okoli vratu, z rokami, popisanimi z umetelnimi
izreki in simboli, prinaša na oltar svoje matematične
izračune. Ob sončnem zahodu izjavlja zapletene gibe,
ki ponazarjajo Pitagorov izrek, tirnice po katerih
potujejo planeti in natančen čas naslednjega luninega
mrka. Mrmrajoče izgovarja besede Znanosti, ponavlja
jih kot odrešilno mantro, magično polje geometrično
začrtanega risa nemirno vibrira in rdečkasta prst se
v rahlih vrtincih dviguje s tal, a izgovarjati besede
Znanosti brez globine je premalo in takšni uroki nikoli
ne morejo priklicati viharja. Dokler Ekonomski človek
v podobi vrača ostaja na ravni astrologije in ne zmore
epistemološkega preloma v znanost astronomije, ostaja
zastopnik primitivne vede, kajti toliko časa, kolikor
bo ekonomska veda nezmožna pojasniti notranje

tujemu družbenemu sistemu. Uradna ekonomska
veda ostaja na ravni empiričnega opisovanja površine
te družbe, ne da bi znala pojasniti njene notranje
zakone. Največ, kar lahko ponudi, so napotki za
zaposlovanje ali uspešno upravljanje podjetja —
torej za uspešno prilagajanje družbi, ne za uspešno
spreminjanje družbe. Že dejstvo, da je največ, kar
je dosegla elita uradne ekonomije pri pojasnjevanju
krize, opisovanje površinskih dejstev, kar se zvede na
odgovore o tem, da ljudje niso odplačevali dolgov in da
so kapitalisti prenehali investirati, je dovolj zgovorno.
Uradna ekonomska veda tako kljub svoji matematični
sofisticiranosti in produkciji idealnotipskih gospodarskih
shem ni znanost, ker ostaja pri naivni površinski
percepciji ekonomskih procesov.
Ekonomija je zavrnila Prometeja in odšla naproti Temi.

Spontana družbena zavest v kapitalizmu omogoča le
osnovno orientacijo in prilagajanje temu objektivno
10

11

KARLO
HMELJAK

Iz nečesa istega
pijem in zlivam.
Voda ne usiha,
ona tone vase,
kot pesti v telo,
ko udari v živo
pomlad, v sapo.
V takem upu
puščam sebe
—
prostora zate.
Ne zrači
žarkov
odsotnost.
Odsotnosti
nečesa
noče nikdar
noč.

Zasut v zasnutju
neke ptice
začenjajo jadrati
vidim v daljavi
prvi letošnji sneg
in v nečem dosti
bolj redkem je hitrost
in razred razigranih otrok
neujeti vrvež poganja te
neslišne obrate.
Razporeditev,
ki je šla čez obup.

Notranjost je tu.
Nepredirna seče
in me odslavlja.
Listanje iti z dlanmi
vznemirjeno klasje
kolje tihi veter
čakam silo kot
čaka smer luči
točno vame
šum embalaže
in noč, ki ga vsebuje,
je dlje.

Trajnost v tej
predmetnosti
brez reči ali z
rečmi izrekanja.

Da te vzpostavlja
zapuščanje
da obremeni
da obstane
roj žarkov.

So neke stopnje
sveta v lesku —
v prostem.

Se vrže tema
nad stvari
in omahne.

Čutim misel.
Nič dodanega
tako predvideno
se usipa
grleni jok steče
skozte in v reči —
njihovo tujost.

Kar uhaja.

To neko rastje raste
rastlin v stenah v
stenah dokončnosti.

X

Kar bo zavzelo telo.
Edina mogoča narava
edini sneg, o katerem
mi govoriš, ki te je bíl
bil v temi — svetleje.

Redko redko
sprime
iz temeljev
davno plapolanje
lasje ji plapolajo
v steni steni
v brisu brisu
moči moči
smetarsko vozilo
prihrumi po ulici
kot bi kdo zvijal tire
kot bi treščili dve
ogromni vodi vodi
odhajanje tu
izginja
še ta izbris.
Ves dan tuli
toliko zraka
pride
vse oprano in novo
kot bi to najredkejše
tesnilo.

Kjer me začenja zebsti
strt
in osvojiti besede
v svoji natančnosti
in prameni
premene in
neki drugi
srebrni tok
zasnove.

O čem?
O neizpodbitni temi
o nočeh, iz katerih
so tvoje oči, živalih,
ki gledajo, ki kaj vidno.
Očem pišem,
da bi se izlile.
In noči, da ne bi pošla.

Glas bi se hotel utišati,
a je preveč neznaten.

12

13

BLAŽ
IRŠIČ

KRATKE PESMI ZA TISTE, KI NE MARAJO
DOLGIH PESMI
SLOVENIJA
Ena vojna,
Ena zmaga.
PSIČKA LAJKA
Bog ve, če je ta kuzla res kdaj videla vesolje …
PRIJATELJI
Moj zelo dober prijatelj mi je nekoč dejal: »Jaz moram
nujno fukat.«

X
14

OBŽALUJ SVOJA OBŽALOVANJA

MESEC

Dolgo sem gledal v tla,
tam so sledi, ki jih poznam,
tam končajo utrinki zvezd,
tam je končal francoski vojak,
in k sreči Yuri Gagarin.
Umaknil sem sanje,
dovolj daleč,
da nikogar ne prestrašijo,
niti mene.
Kako lep dan je.
Oblekla si krilo
in meni ni treba na misijo v Irak.
Vstajaš počasi,
kot iz smrtne postelje,
si pomaneš oči in pljuneš v umivalnik.
Svet je poln žensk in drog.
In človek se zmoti,
prvič, drugič …
človek pristane v sindikatu vedeževalcev,
pod limonovci Papue Nove Gvineje,
pred obličjem prvega seksa.
Danica …
Sprašujem se, če mi boš kdaj odpustila.
Gol stopiš pred ogledalo, zakričiš,
si jebeš mater,
nato pa se oblečeš v vijolično
in čakaš,
morda te bo razumela,
morda te ne bo,
verjetno te ne bo.
Pogledam te v oči in vem,
katero drogo si izbral.
Primem te za roko
in glej,
dva tipa (eden v vijoličnem) se držita za roke.
Pogledam skozi okno in vidim,
da svet ni pripravljen
na dva tipa (enega v vijoličnem),
ki se držita za roke.
Vseeno te držim za roke.

Slišim zvonove vaške cerkvice,
Bordeaux je 357 kilometrov stran,
pogrešam ga kakor vsak dan — nič,
mislim, da sem doma.
Postelja,
dretje ptic,
glavobol,
sonce nizko na nebu,
mislim, da je to jutro,
včasih ni nič težjega kot odpreti oči.
»Jezus,
marš dol z moje kočije!
Prekleti dolgolasec!«
Želodec mi je zameril,
vstanem se,
pokrijem si ušesa in zaprem oči,
počakam, da smrtni greh zagori, izgori, ugasne,
a nikoli ne.
Pomil sem posodo in preživel.
Seks je bil te dni goreč in redek,
kot morilci,
ki poplesujejo na R&B.
On je imel
zelo ženstvenega tiča.
Ko sedim s tabo pri jutranji kavi in rogljičku,
po noči, ki sem jo preživel med tvojimi nogami,
mi je še Hitler simpatičen s tistimi svojimi brčicami.
Veste oni …
… oni niso imeli izbire.
Niso imeli izbire.
Enostavno niso imeli izbire.
Mesec je bil poln.
Poln, poln, poln,
Poln kot papeževa jajca.
In moj kozarec prazen.
Nič ni bolj praznega od kozarca pijanca.
Vstopim skozi tvoje oči.
Na vrt borovnic, ki si ga je izmislila Eva.
Naslada živi v mojem psu,
v meni pa skrivnost,
nekaj tistega kar bom nesel s seboj v grob.
Upam, da me pokopljejo mrtvega.
Skrivaj sem ti pomahal
15

in se vrnil na tisto pot.
Vedno me najdejo in zakoljejo,
vedno obdržim nekaj krvi.
Prišla je pomlad,
Z njo cvetje, ljubezen in podobno sranje.
Meni pa je vzela vse razen cvetja in sranja.
Tako malo tistega kar potrebujemo,
tako neskončno tistega česar si želimo,
celo to,
da bi tisti debeluh preplaval Amazonko.
Na nebu je lesk okrasil zvezde,
ničesar jim nisem mogel odvzeti,
moč je spala v gori,
ničesar ji nisem mogel odvzeti,
ničesar,
kar bi lahko podaril tebi.
Zvezde so sijale naprej
in gore so vzele večnost vase.

Nasmehnila si se mi,
zobe si imela rjave,
rjave kot rjav sneg.
Nisem te hotel deliti z nikomer,
niti s prodajalko tramvajskih vozovnic v trafiki.
Bil je 28. Julij — svetovni dan hepatitisa
in dan, ko smo kričali re — vo — lucija, re — vo —
lucija!!!
Naslednji dan nam je bilo žal.
Ko sem odprl vrata, me je tam čakalo sonce,
zrl sem vanj in razmišljal ali se rasisti tudi sončijo,
da bi bili lepo zagoreli.
»Gospod Čurčič, gospod ali verjamete v Olimpijo?«
»Verjamem v smrt.«
»Marija, Jezus joče!! Ne vem, kaj mu je.«
Koliko čudnih stavkov je pravzaprav potrebno,
da bi povedal,
da me je strah smrti,
pa bi rad pozabil na njo
in na njo, ki sem ji zlomil srce,
in nanj,
ki sem mu zlomil ponos.
»Saj si vendar moški,« si rekla in nadaljevala:
»Nič več kot navaden suženj svojega kurca,
ki vsak dan prebere zgolj in samo športno rubriko v
novicah.«
Besede feministke?
Čista resnica?
Nekateri pravijo to,
nekateri pravijo ono,
nekateri pravijo,
da je bil Satan Panonski genij.

ČISTA RESNICA
Usedel sem se za mizo,
naročil pivo.
Vreme ni imelo nikogar za norca,
malo sonca, oblaki.
Tisto staro truplo se vlači po ulici in gobca bedarije.
Licitatorji…
Niti kitajski bog jim ne zmore slediti,
pa je bog Kitajcev.
Minute tečejo kot najbolj umazana reka v Nemčiji,
kot najbolj debela solza po licu fantka,
ki ga posiljuje Sigmund Freud,
pa ne tisti psihoanalitik,
tisti drugi Sigmund Freud — posiljevalec otrok.
»Kdo ste pa vi gospod?« se je zadrla gostiteljica zabave
na katero nisem bil povabljen.
»Žrtev mode. Le v to sem povsem prepričan.« sem
odgovoril.
Imela si slab mesec,
Potem pa je prišel tisti torek
in tisti večer,
in tistih osem minut,
ko sem se spomnil zakaj sva včasih naga ležala pod isto
odejo.
16

PESEM O PIVU, VELEBITU IN NORCU

»Dober dan.«
»Kako? Delaš kaj?«
»Delam, delam.«
»A, to je važno. Da delaš.«
»Da, da. To je najvažnejše.«
Verjetno bo nekoč res vsega konec.
Čeprav se bo rodil novi Elvis, novi Amedeo Modigliani,
novi Pele, novi Tom Waits,
(če se bo stari Tom Waits sploh kdaj stegnil).
Tudi tebe ni več,
čeprav te srečam vedno,
ko priprem oči.
Ko bi vsaj prišel,
se usedel za mizo in molče sedel poleg mene za kratek
čas.
Da se ne bi ves čas spraševal …
Tako kot norci …
Nekoč v vas prijezdita Aleksander Veliki in prodajalec
paprike ter rečeta norcu:
»Norec, zakaj pa ne greš pogledat, kaj je na drugi
strani?«
Norec ju pogleda,
kakor bi vsak norec pogledal Aleksandra Velikega in
prodajalca zelenjave in reče:
»Potem bi izgubil sanje.
Na drugi strani je lahko karkoli.
Morda celo svet brez Jamesa Bonda.«

Tokrat pijem sam,
tokrat …
V tem kraju, ki bi lahko bil moj dom,
vendar ni…
Bog mi je prizanesel.
Filmi Jamesa Bonda mi ne bodo nikoli.
Sonce nad marino izgublja svojo moč,
to se nikoli ne zgodi Jamesu Bondu.
Bliža se noč,
čas, ko smetarji zlezejo pod rjuhe,
ko luna zmeša glave kokršpanjelom,
ko se spomnim na tvoja stegna,
ko si možje ogabnih žena oddahnejo,
ko se v hišah po svetu prižgejo luči,
ko se v Severni Koreji prižgejo sveče
in ko ljubimci rinejo penise v usta in vagine svojih
ljubimk.
Eno samo življenje …
… le upaš lahko,
da ne boš ti tisti,
ki bo pofukal Margaret Thatcher.
Dež je zmočil domovino.
Domovino preveč emancipiranih
in premalo srečnih žensk.
Domovino po kateri so gazili škornji diktatorjev,
po kateri so italijanski vojaki nabirali marjetice in
trobentice in zvončke in spominčice.
Gledal si v strop
in druga svetovna vojna je nekako minila.
Danski kralj.
Se sprašujete, kaj kurca, počne danski kralj v tej
pesmi?
Kaj kurca pa pravzaprav sploh počne danski kralj?
Bog ve, kaj je na oni strani hriba, je pomislil norec.
Sam bog ve in tisti,
ki vidijo ono stran hriba in se sprašujejo,
kaj neki je na tej strani hriba.
»Nič ni pomembnejše od nogometa!« je vzkliknil
Sandro.
Udaril po mizi in prevrnil kozarec limoninega soka.
Doživel sem že marsikaj,
tudi pogovor …
»Dober dan.«
17

MONIKA
VREČAR

BERLIN I
Pred mano jogurt, za mano wc. Deset centimetrov od
mojega stola, da se moram ves čas nagibat naprej ko
kdo hoče scat, pa naj bo to moški, ženska, pa naj bo
otrok ali tujec. Zlata ribica, velika, debela, mesnata
zlata riba se zaletava v eno stran akvarija, drugo pa
skoz obide — za eno ve, za drugo pa ji ni jasno, pa se
pač zaletava. Jules mi kaže fotke svoje manekenke, na
pol Vietnamke na pol Francozinje. Oba se spogledava,
ker sta v najini razmerji že vnaprej neogibno vpisani
katastrofi, ki jima dajeta vrednost. Gorgeous, gorgeous,
gorgeous. Rad imaš močne ženske. Potem me potegneš
k sebi in poljubljaš. Rad me poljubljaš. Nič ne čutim
spodaj v trebuhu, ampak tvoja sveta usta. Prekrivaš me
in šlataš moja stegna, ampak ne drsiš po njih; najprej
stisneš en del, dvigneš roko, se pomakneš k drugemu
in spet rahlo stisneš. Jaz se odprem in pijano mižim in
tvoja topla sveta usta. Svet-usta. I would never trust
you. Lahko pa praznujeva skupaj. Lahko se zvijeva
podobno in obdrživa sebe pa tako naprej. Lahko imaš
svojo Vietnamko in jaz svojega Francoza, ampak kaj
ko se oba hočeva vedno zbuditi tujca. Tujca sebi, tujca
svetu, tujca preteklim stvarem. Bojim se tega kako mi
je domače s tabo, bojim se tvoje istosti, učinka srečno
znanega. Ampak poneverjam udobnost, zato ker ne
maram dajat vtisa, da ne vem kam grem, ne maram
dajat takega vtisa in se s tem nardit ranljiva svetu.
Magnetic fields pojejo o ljubezni in postajam žalostna,
ker te pogrešam, ker hočem ležat v vajinih naročjih,
da mi vsak na svoj način šlata stegna in poljublja moje
izbokline.
Hočem spat v bližini, umirat s prednostjo življenja,
čutit več toplote dveh teles, čutit več toplote kot jo
premore eno bitje s slabim srcem. Samo dve stopnici
je do tvojega stanovanja, ampak se ne spuščava predaleč, se ne spuščava v lastnino, v kost drug drugega.
Ostajava na nevtralnem teritoriju in upava na vdajo.
Vsaj dve leti mora trajat, da se najdeš, vsaj dve leti
mora trajat, da se uskladiš, prekoleš, rataš eno. Potem
sledi ločitev. Svoji ženi plačuješ najemnino za široko
stavbo in naj obdrži pohištvo, kupuje mleko za vajine
mačke, sprehaja žalost. Naj bo jezna, ko zve za tvojo
manekenko. Naj gre nazaj v Španijo, kamor v resnici
spada. Močna ženska je, in to je njena šibkost.

X
18

enako živalsko, njegove oči enako prašičje, njegov
gobec enako zverinski… Rak, ki se je razraščal, ni bil
rak, ampak živalska kri, ki je poganjala svoje gene in
redčila človečnost v njem. Ko je končno umrl, umrl kot
žival, so bile njegove kosti v stegnih čisto zvite, njegova
hrbtenica čisto upognjena, njegova koža čisto hrapava.
Ko ga je umivala z mokro krpo, preden so ga odpeljali
v krematorij, so ob nežnem drgnjenju škropile z njega
majhne trde luske. Ne ljubezen, ampak obveza. Srečna
sem, Ali, če vem, da sem dobro izpolnila svoje obveze.
Je vsaj gledala v plamene s kristalno čisto vestjo.

Moj Jules, moja Bronwyn. Tekata po snegu, rahljata
zrak okoli sebe, sta otroka. samo še danes v sredi zime
iz katere ni več šanse pribitka, za katero vsi jamrajo
da je bila najhujša zima v zadnjih petdesetih in še in
še letih, za katero se zdi da letí nizko, samo zato da
ne more daleč past, ker je pod njo stekleno jezero pod
katerim pretí večnost.
Da ja ne bi premalo rekel o svojih sanjah o tebi. Da ja
ne bi premalo rekel o svetlem dihanju, ki zeva skozte,
ko se tvoja duša prazne.

Moje najdaljše razmerje je bilo s poročenim moškim.
Razumel me je… Oz. vedela sem, da mi dolguje določeno
mero svobode. Kakšen smisel pa bi bil, če bi mi prepovedal
spati z drugimi? V bistvu je šlo za izsiljevanje. Ampak
saj v bistvu gre vedno za izsiljevanje. »A ni to ljubezen,
izrabljanje ljudi? In ali ni sovraštvo ravno nezmožnost
izrabljanja ljudi?« je rekla Elizabeth Taylor. Bi rekla, da
sva midva oba izrabljala drug drugega, in ta možnost in
ta razpoložljivost sta poganjali najino razmerje. Dokler
nisem prišla sem. Končalo se je prej, jaz sem naredila
konec. Najbrž sem kljub vsemu želela bolj pripadat. Če
imaš veliko skrivnost, s časom namerno postaneš vse
bolj nepreviden do nje. Začneš nalašč puščat sledove.
Silna zavezanost te žali, in hočeš se ji maščevat. S tem
posredno vnašaš v ljubezen maščevanje. Maščevanje,
ker ne moreš osebe še bolj izrabljat. Ko je bila njegova
žena noseča, sem se pojavila na vratih z anketami o
potrošniških navadah mladih mamic. Njegova žena me
je povabila naprej, mi skuhala kavo. Nekaj svetega je
na tem stanju. Nosečnost mislim. Lahko spim z njenim
možem kolikor hočem, ampak v vsakem primeru sem
bila poraženka.

BERLIN II
Si prepričana, da ga ljubiš? Seveda, tako jaz ljubim.
Ko spiš, izgledaš kot majhna žival, Stromček.
BERLIN III
Alice me čaka. Ne predolgo, kakih 20 minut. Pobarvala si
je lase in pridobila 3 kile. Obe pijeva, dokler naju tujci
ne poberejo s pločnika in strpajo v svoje avtomobile.
Preden sem prišla sem, sem končala štiriletno razmerje.
Bila je afera, pravzaprav. Tip je bil poročen. Potem
sem tukaj srečala nekega Portugalca. Šla sva v Izrael
in pustila sem ga v Jeruzalemu. Ko je naslednjič prišel
v Berlin je spal v hostlu. Enkrat sem spala z žensko,
ampak sem postala nestrpna in hotela odit. Začela sem
se dolgočasiti.
Ko sva se z mami lani vozili z avtom sva se pogovarjali,
ker se moja mami lahko z mano pogovarja samo, če kaj
dela zraven in ker je vozila, je bilo ok. Rekla mi je,
veš Ali, mislim da me osrečuje, če pomagam drugim.
Ali je skoraj crknila od zadrževanja smeha. Hvala bogu,
upam, da bom tudi jaz pri enainpetdesetih doživela
tak nenaden uvid vase. Začela je razlagat, kako jo
je življenje oblikovalo na svojstven način, ker je
morala kot otrok skrbeti za bolnega očeta, potem je
skrbela za moža, ki je kmalu zbolel za rakom. Mislila
je, da bo umrl. Ampak je trajalo leta in leta. Živela
je na majhni kmetiji in moževo vedenje do nje je bilo

BERLIN IV
Slepa ulica, in nobenemu ni v interesu da bi se predrl še
en zid, ker se pol ne bi blo nikamor za naslonit. Gremo
ven. Gremo jest, gremo pit, gremo nakupovat, gremo
se sprehajat. Stay focused. Fokusiran na sedanjost,
na to kar se zdajle dogaja z mojim telesom, na
izogibanje pritiskom. Večina ima to za stanje navdiha,
izmučena atmosfera, kreativnost v steklenicah. Tukaj
19

se dolgočasijo samo geniji. Przemek naju je povabil na
večerjo. Kaj se dogaja s tabo? Nič posebnega, moral
sem zapreti galerijo, ker sva se s Taurusom razšla. Od
česa pa sedaj živiš? E, saj veš, od tega in onega. Prinesla
sva vino, for a change. Kul. Sicer imam v hladilniku par
Becksov. Bo kdo? Ja ok. Zame tud. Kaj pa Taurus? Šel je
nazaj v Kanado, lucky bastard. Sicer bi verjetno ostal,
a mu je pretekla viza. Pa tudi, no, ni imel razloga da
ostane. Večina nas nima razloga, da ostane, ampak
vseeno ostanemo. Kaj pa ti delaš tukaj? Študiram. He,
najbrž je to že en razlog, ali kako. Pa misliš… kmalu
končat? Še kako leto. Mogoče dve.
Smejanje.
Še eno pivo? Šur. Šur. Včasih se počutim res izpraznjen.
Mogoče zaradi vsega tega piva. Če ne pijem, ne morem
pisat. Če pa pijem, se pa težko koncentriram. U kurac z
vsem. Depresivna scena, ko moraš ven in si obkrožen z
ljudmi, ki so na natančno isti življenjski točki kot ti sam.
Vsi smo na natančno isti življenjski točki in to že leta.
Verjetno je Taurus zato šel nazaj. To mesto te potlači,
zaduši, porine v najbolj individualno povprečnost. In
v povprečnosti je tako udobno. Da maš vsaj kje spat.
Včasih se po par dni ne premaknem iz postelje. Kao
razmišljam in poskušam pisat. Ampak ni kaj pisat.
Mogoče bi lahko pisal o tem, kako sem nabavil tole
postlo v Ikei. To je več ali manj največja tragedija, ki
se mi je zgodila tukaj. Šel sem v Ikeo v Templehof. Pazi
to, tram, S-Bahn, U-Bahn, bus. To so vsi načini javnega
prevoza. Da prideš do jebene Ikee. Pol pa grem noter
na napačni strani, ker sem bil pač peš in nisem vstopil
tam, kjer kao pustiš avto. Enivej, pridem notr in najprej
ne morem prit noter do polic, ker sem bil na napačnem
koncu in je bla sam dolga vrsta blagajn in vsega ene šest
varnostnikov. Najbrž da ne bi kdo ukradu kake lajšte.
Sprašujem jih, kje se pride v trgovino, in me končno
pošljejo okoli. Seveda noben ne zna besedice angleško,
jebe nacistične. Ko sem bil enkrat noter, nisem najdu
postelj, ko sem jih pa najdu, pa nisem mogu ven.
Zgublou sem se med vso šaro kake dve uri. Spomnil sem
se tud, da rabim posodice za led, ampak so mel samo
neke debilne gumijaste kalupe v katerih lahko nardiš
lih 3 kocke, pa še razpizdilo me je, da so ble v obliki
rožic in ribic, da jih ja ne dobiš ven, jebemti. Pol sem
nazadnje vzel dva kalupa za ledene palce. Pazi palce,
ne kocke. Čaki, vama prav pokažem, da ne bosta mislila

da se zajebavam. Na, a boš eno palco u pir? Jebemti.
Čeprou konec koncev ni tok slaba ideja, ker ti ne hladi
pjače sam po vrhu ampak po celem kozarcu. Plus, lah
vržeš tud u flašo, ker je dost tenka. Sam morš pazit, ker
se včasih ful pen. In kaj je blo s postlo. Ja nič. Dubu sem
tole postlo za 230 eurov. Jogi pa vse. In valda, pridem
končno ven, trogam jogi zvit u rolo, pa v vreči lesene
dele, folk si dela hotdoge, jst si ga pa iz principa nočem.
Kao, jst sm eden izmed tistih kupcev, ki pride sem sam
zato, ker si ne more prvošit dat nardit postle enmu
postaranmu obrtniku, čeprou načeloma ne odobravam
Ikee. Bulšit, sej veš. Več veš, bolj ti ratuje vseeno,
pa bolj z veseljem valjaš svojo rit po korporativnih
kavčih, postlah, dekah. Tole pisalno sem pa dobu za 15
eurou. Pa je res kul. Samo sem se jebou s šraufanjem.
Ker valda u Ikei ne prodajajo šraufncigarjou, to pa ne,
debili. Tko da sem pustu postlo na informacijah in mogu
it u Baumax po šraufncigar. Pol pa spravt postlo domov.
Pa valda 40 stopinj zunej. Samo točno ta dan. Naslednji
dan je blo že spet dvejset, prisežem. Ta dan je bil pa
pekel. Ko sem pršu domov sem vrgu vse skup na tla,
pa zlezu u mrzlo bano in si odprl pir. Itak sem pol še
en teden spal na kavču, ker se mi ni dal sšraufat vsega
tega. Sej bi na jogiju, sam ga nisem hotu umazat, ker
je bil čist nov. Že itak sem skori mogu Svenji odstopit
postlo, ker je jamrala, kako je njena soba najslabš
opremlena pa to. Sam nisem, ko sem se spomnu tistga
troganja čez pol mesta. Sem ji reku naj se gre kr sama
jebat pa pol sestavlat, lah pa de ji posodm šraufncigar.
Pol se je pa začela režat, da ona menda ve za eno Ikeo,
ki je ful bliži, tko 10 minut s tramom, sam še ni na
Google Maps, ker so jo glih na nov odprl. Pol mi pa še
reče, da ona že ne bi nikol šla u Ikeo po postlo, ker maš
res kjut postle na bolšjaku čist za đabe. Valda je šla
pol čez en mesec kupit točno tole postlo u Ikeo, sam u
tisto, ki je bliži. Pa že tko ji ni blo treba nč trogat, ker
si je ubodla, tipa, k ma enga starga beemveja karavan,
pa je čist mokra zarad tega. Ko sem jo vprašal zakaj
ni kupla postle na bolšjaku, je pa rekla, da ne morš
kupovat starga jogija, ker je vse sorte svinjarija not,
če bi pa kupla okvir posebi, pa ne bi jogi notr pasou,
ker so ble včasih drugačne dimenzije. Ker so bli ljudje
včasih kao manjši pa to. K da bi na bolšjaku sam robo
iz 16. stoletja prodajal. No sej, tko k sm reku, vsak ma
svoje unikatne izgovore, postle pa mamo vsi iste, a ne.
20

Ha ha. Kje pa je Svenja? Zuni. Je bla dons napičena,
ker je zvedla da je zamudila rok za vpisat magisterij.
Ampak sem ji reku, da je še drug let čas, pa je mal
popizdla, če mislim, da ona misli še en let hengat
naokol pa garat u najbednejših jobih. Ja, k da drgač ne
bi. Sam mal lažje bi ji blo pr srcu, ker bi lahko rekla da
kao študira, nardila pa nebi nč za faks. Mislm, ne vem
kako lahko sploh zamudiš rok, če ti je tolk mar, a mi
lah zdej to poveš? To je sam tolk, da si folk neke lažne
cilje zastavlja, kao ona pa da ni zabrodla. Ma dej. Men
je vsaj jasn, da dokler se ne spravim stran od tle ne bo
nč. Problem je v tem, da tukej bivajo samo najplitvejše
ideje. Take, ki jih lahko nasprejaš na en zid. Pomožnosti
na THE zid. Pika. Pa piš o Ikei, sej to bi blo zanimiv. A dej
nehej. A vsak teden naj grem u Ikeo, pa kr znanstveno
monografijo nej izdam, na naslovnic pa jest k pijem pir
u postli od Ikee. Ma slab ti rata. Lahk gremo stavt, da
ne boš končala svojga doktorata tukej. Če ga pa boš, pa
svaka ti čast. Svaka čast. Sej ona ne hod tolk ven. Jst
sem prestara za žurke. Kdo pa hod ven. En let zdržiš,
pol se pa itak prekuriš. A mislš da jst hodim ven? Se
mi ne da. Kaj pa pol počneš. Ne vem. Hengam, berem,
se delam da sem umetnik. Kao probam neki pisat. Se
prepričujem, da jutri pa bo, jutri pa bo. Pijem pir. To
je to. Hodim u Ikeo. Šraufam pohištvo skupi, he he. Pa
jem falafle.

je ekvivalentno B1. In pol če en dan ne delaš vaj ti
pošljejo mail, keep the owl happy, Learning a language
requires practice every day. Sem prou prjavla vsiljeno
pošto, k mi je šlo tko na kurac. Kaj pa ti? Ne vem, vse po
starem. Fax, job, bejbisitanje. Sej veš, živi svoj sanje
varianta. Dobila sem nov tablet. A spet? Ja prejšnjega
so mi ukradli iz torbice. Kolegica se je selila, in to je blo
tak, prvo nadstropje, vsa vrata odprta, jaz sem imela
torbico v stanovanju, ker smo nosili stvari sem in tja.
Pol pa naenkrat zagledamo enega tipa, ki pride ven iz
stavbe in a veš tisti filing, da je nekaj narobe. Dobro,
verjetno je pomagalo, da je bil oblečen v črn pulover s
kapuco. In kao pripomne, da nekoga išče. Pol pa se je
pobral. Jaz sem šla takoj preverit torbico in seveda, by
by tablica, by by denarnica. A nista poklicala policije?
Ja, itak da sva, sam kako najti tipa? Nas je policaj
popeljal naokoli in zagledava tipa v črni kapuci in sva
bla že sigurna, da je to to, pol pa zagledava še enega,
pa še enega… Ko da bi bli klonirani.
A veš kaj včasih razmišljam. Ne vem zakaj, ampak
mislm, da mam afiniteto do kriminalcev. Ja, če bi se
ti to zgodilo je že ne bi imela. Sej vem, ampak vsaj
uporabijo intelekt in talent v operaciji. A veš kaj pa jst
sovražim? Zadnjič greva na brunch, tja v tist lokal, kjer
smo že tud mi bli skupej, zraven bolšjaka, se usedeva
zunej, pa naročiva lososov krožnik pa pršut pa kavo pa
jajčka pa… v glavnem svašta hrane, to je blo po tisti
soboti, ko smo ga zuni pil. In pride en klošar z berglo,
valda, bergla je obvezna oprema vsacga klošarja, pa
nastav svojo umazano šalčko nad najinga lososa. Mislim,
dej predstavli si to sliko. Ma IZ PRINCIPA mu nisva hotla
dat, prekleta kurba izsiljevalska. Kao te hoče nardit
krivga, da si si prvošu dobr obrok. In pol tip kr stoji
pa očitajoče gleda, še eno minuto po tem, k je blo že
čist jasn da mu ne mislva nč dat. Sam kaj, midva sva
naprej pomakala kruh u jajčka, k da ga ni. In največji
problem je v tem, da se dejansko počutiš krivga. Sam
pr men je pol jeza priročno prevladala krivdo, he. Al pa
takoj ko sva pršla v München na postajo, deset klošarjev
okol. Sam niso mel bergel, ampak vsak svoj pir u rokah.
Jst itak vahtala najinih sto ton prtljage, Jonah je okol
iskou, kaj bi blo za pojest in pol prnese neko brezvezno
pico na pol mrzlo, da me je že to razpizdl, pol pa še
takoj nek klošar guten appetit, guten appetit. Midva
valda, da ne razumeva nemšk in pol kurba začne po

BERLIN V
Hej sonček! Hej oblaček! In? Si dobila že koga za
bejbisitanje? Ne, en kurc je vse plakate dol potrgal v
parku. O šit. Ma ja, jebat ga. Pa sej itak ne bo noben
poklicou, pomoje zato k nisem native. No evo, pa
lah mirno jebeš magisterij iz likovne pedagogike pa
izkušnje… Prgon se iz Avstralije, odpri pir, pa ti bo folk
hotu plačat že sam da se lah pogovarja s tabo. To se
niti ne zajebavam, od Ali kolegica tko služ keš tle —
POGOVARJA se z nemci, ki se hočejo naučit anglešk.
Mislm, kera ideja, da se je treba anglešk naučit glih
skoz zatežen avstralski naglas, a je teb to jasn? Mogoče
bi se res mogla poročit, zarad državljanstva. Pol bi pa
lahko napisala na plakat: Canadian pussy searching for
a German cock. Kaj pa nemščina, a se učiš. Ma ja, mam
en online program: Duolingo… kao če končaš vse lekcije
21

anglešk: one euro, just one euro. Mislim, a nej ne bi
klošarji ponavad za drobiž prosil, ta pa kr direkt na en
evro. Oblečen pa bolš k midva, ej. Pa sej ni, da nikol
ne dam keša, če kdo pros. V Zagrebu je blo drgač. Tam
so bli vsi prosilci nekako ponižni in si pač dal, že zato k
te je ganl. Enkrat je en ata kr stal sredi ulice s tablico
Molim pomozite, nemam nikakvih primitaka. In samo
stal je tam, ni silu v nikogar, še lončka ni mel! Čiste
hlače, čista srajca, čista jakna. Točno si videl, da je
tip pridno delal in živel zgledno življenje, zdej more
pa stat na ulici in prosit za to, da lahko plača jebeno
elektriko pa vodo teh zadnjih deset let, kolker bo še
živ, to pa zato ker je šlo neki v birokraciji narobe, in
mu ni bla dodeljena pokojnina. Jst sm mu dala deset
kun, šla za vogu in se začela jokat, ker nisem mogla
prenest tega. Ne vem a sem se jokala, ker mi je blo
žal, da sem mu dala samo deset kun, ker kaj pa dobiš
za deset kun… Liter mleka pa presto. Brezveze res. Ko
smo pa bli v Franciji s šolo, se je pa na Montmartru
gruča črncou spravla nad nas petnajstletnike, pa nam
hotla prodajat vse živo. Najrajš še vrtnice. Mislim, pa
kaj naj s faking vrtnico pri petnajstih, pa v avtobusu
deset ur do doma, dej mi to povej. Sploh pa je bil zadn
dan in jst sm potrošla že ves keš, sm si mogla sposodit
od frendice za palačinko. In valda spet. Sam da maš neki
v ustih, že prtežijo s tistimi kurčevimi vrtnicami, kao
da si zdej njim neki dolžan, samo ker si drzneš jest. In
jst po francosk njemu Je n’ai pas d’argent. On pa men:
English, English, sred Pariza preklet kurac. I have no
money. In a veš kaj mi prbije model? A za jest pa maš.
Mislim, sori k žrem kurčevo palačinko za katero sem
si mogla sposodit dva evra pr kolegici. Ej, točno vejo
kako te oropat apetita. To je njihova taktika. Oropajo te
apetita, pol si ga morš pa nazaj kupit, tista roža je samo
za extra. Joj ej, včasih res sovražim ljudi. Čeprou sem
gledala nek dokumentarc o ljudeh, brezdomcih, ki so
živel pod podzemno železnico v NY. Kot podgane. Sam
najhujš je blo, da so zato živel tam, ker so sam hotl, da
jih vsi pustijo pr mir. Sam na konc so jih valda izvohal
in podrl vse bajtice, ki so si jih sestavl iz smeti. Ja,
prou bajtice so si sestavl, notr za spat pa za umivat pa
elektriko so si potegnil iz bohved kje, eden je clo mel
pse v pesjaku… In cele debate so mel med sabo, kdo ma
najboljšo bajtico v naselju pa to. Pol so jih pa pristojni
izselil z izgovorom da, pazi to: zrak pod zemljo ni dovolj

zdrav zanje in da dokazano zvišuje možnost razvoja
bolezni dihal. Zrak v parku, kjer zdej zmrzujejo in od
koder jih ponoč preganja policija je pa valda ful bolj
zdrav zanje. Čeprov je treba povedat, da jim je na koncu
neka neodvisna organizacija najdla socialna stanovanja,
hvala bogu. Ampak ja, to je največji problem, jaz sem
paranoična, ker mam ves čas občutek, da se ne morem
nikamor skrit. Če si kjerkoli spravljen, da noben ne ve
za to, je to že ilegalno in te bojo izbrskal. Mislim, a ni
to grozen občutek, da se nikakor nimaš kam skrit? Ja, ne
vem. Kaj boš ti pila. A boš ti pir, a misliš da je prezgodej
za pir? Heh, a je v Berlinu kdaj prezgodej za pir? Ma ja,
maš prou, bom kr kavo. Eine Tasse Kaffee. Mitt Milch…
Kalz? Kalt? Cold, cold milk.
BERLIN VI
Hej D. Sori k sm pozabla na tvoj rojstni dan, sva mela ful
gužvo… Ma ni panike, sej vem da mata gužvo pa to. Ja
sej… Ma u bistvu ne, v bistvu nimava gužve, to sem kr tko
rekla. Sej a ni to zmeri sam izgovor, heh… No kako smo?
Ok. Ti? Ej, pomoje bom nekoga ubil. Kastriral. Mah, čist
sem zjeban. In to en teden pred festivalom. Poln kurac
mam tega jebanja u glavo. U pizdo, podelijo ti mandat
(ki se btw izteče čez dve leti), pol pa te jebejo in
prtiskajo nate, da morš po odločitvi še posebej vsakemu
osebno obrazlagat svoje odločitve. Jst ne morm več,
sam še letos, pol je pa to to, prvega julija odstopim. Ah,
to je to, če maš opravka s familjo. Pol se pa bratje pa
sestre med sabo prčkajo, kdo bo dobil več bombočkov.
Še posebej je smešn, da te gre nominiran avtor napast.
Kaj a to pol pomen, da morš vsaku obrazlagat zakaj
točno njemu nisi dal nagrade in on teb kako zdej ne bo
več frend s tabo? Mislm, profesionalnost na višku. Vem,
sam tko se to dela v deželi lizanja anusev. Folk more za
vsako ceno dobit tist, kar mu njegovi prilizniki pravijo,
da si zasluž, pust tle strokovnost pa komisijo pa to.
Kaj ti? Ma, ok. Vsaj stran sem od te scene. Težko mi
je bit skoz z nekom. Rada bi bla mal sama. Sam kaj,
že če grem na skret me sprašuje kam grem. Zakaj mu
ne rečeš? Ma ne, sej ni tolk slabo, sej šteka. Pa sej mu
rečem. Sam, ni glih najbol. Zdej pa še joba ne dobim,
pa več al manj vse on plačuje. A res? Ja, kurac ane? Ja
no, jst se ne bi glih dobr počutu. Ja, a jest pa se al kaj,
22

BERLIN VII

pizda? Mi je blo na začetku bed, ampak zdej mi je skoz
manj bed. Adaptacija čutov pa to, c. Prej adaptacija
možganov. Joj ej, najraje bi se šla ubit. K gledam u
prihodnost vidm sam črno luknjo. On pa polaga vse upe
vame, da ko bom pa enkrat nardila doktorat pol bo pa
kr naenkrat vse zakon in valda me bojo takoj zaposlil
na nekem faksu itd. Po možnosti na istem, na katerem
je on…? Ja, po možnosti na istem, na kterem je on. Pol
se bojo pa rože kr odprle. Večno cvetje pa to. Ja kako
pa gre, mislim doktorat? Jebeno. Že eno leto čakam,
da mi komisija napiše poročilo. Pol more še komisija
zagovarjat na Univerzi, pol morm pa še počakat na
potrditev teme. Ma ej, slab ti rata s kakšno hitrostjo se
to vse obrača. Najbolj mi gre pa na kurac k morm tega
profesorja, ki je v komisiji, na kolenih prosit da karkol
nardi. Đizs. Ko da ti dela faking uslugo, ne pa da je to
njegov jebeni job. Ena moja sošolka ga ma za mentorja.
Ej, jeba res. Je pršla po njegov podpis, zadn dan, ko
je mogla oddat predlog teme, sta bla zmenena da bo
podpisou, ga pa sploh ni blo na faksu. Ja, kaj pa tvoj
mentor? He, jest mam pa drugo skrajnost. Ampak to je
ok, se vsaj stvari premikajo. Sam zdej so jo vrgl s faksa.
Ja kako pa to? Ker je sposobna pa ambiciozna. Sej veš
da to vedno predstavlja nevarnost za našo hlabčevsko
raso. Ja kaj bo pa zdej z doktoratom. Ma ne vem, čakam
zdej kaj bo s tem, posiljujem dekanjo z maili. Tko je pr
nas, do štrdesetga delat doktorat. Zravn pa kelnart. Kaj
pa Erasmus? Ja nč, ne vem kaj bo zdej s tem. Ker valda
pametnjakoviči najprej odobrijo število mescev vsem,
POL pa zvejo za finance. Mislim, zakon sistem, ej. Jst
sm zdej tle, v Berlinu, praksa se mi je začela, keša pa ne
bom vidla še tri mesce. Pa še pol bo to 900 eurou vsega
skp, kot zdej kaže. Pol pa prbije una koordinatorca,
da to da so ti odobril prakso, še ne pomen, da ti bo
dodeljena štipendija. Ja kaj pa pol točn? Mislim, kaj pa
pomen? Ker prakso si morš sam zrihtat, čist tko baj d
vej. Pr tem tud nimajo nč. Da ne omenjam kako je tle
direktor z očmi zavijal, sam da sem omenla Erasmus,
k majo tak super ugled. Pizda, smo mogl tako prijavo
oddat, življenjepis, pa reference, pa bibliografijo, pa
povprečje, pa motivacijsko pismo v dveh jezikih, pa bi
lah naredl mal selekcije, a se ti ne zdi? Ne pa da na konc
itak vsak kurac dobi, k hoče mal na počitnce.

Kavarna nasproti se je zaprla. Itak se ne morem
premaknit iz hiše. Ko bo prišla Chiroho, ji bom ukradla
malo mleka za kavo. Razen, če ne bo prinesla mleka.
Potem bom Chong Shan ukradla en zeleni čaj. Ne
morem se spomnit, kdaj sem pustila Jima. Ne morem
se spomnit, kdaj sem pustila Zvonimirja. Ne morem se
spomniti, kdaj me je Zvonimir pustil. Prejšnji teden je
bil v Berlinu, ker so v Arsenalu predvajali njegove filme.
Poslal mi je sms na slovenski telefon, čeprav sem mu
že trikrat rekla, da ne uporabljam več slovenske cifre.
Spet je hotel razvlečt plane na tri dni, češ da ima čez
pol ure Q&A in bi rad preživel več časa z mano, noče pa
da grem na Q&A. Na Q&A je bil zaničljiv do petih ljudi v
publiki in do lesenega nemca, ki je vodil Q&A in očitno ni
pripravil nobenih Q-jev. Publika ni imela nobenih Q-jev.
Potem je mu je leseni nemec rekel, naj pač malo priča
o svojem filmu. Zvonimir je cincal in gledal pod strop.
Jaz sem sedela v publiki, čakala in gledala pod strop.
Dobra stvar je, da lahko vsak dan rečem, mogoče se
bo do jutri koleno pozdravilo. Mogoče je koleno pozdravljeno, ampak ne morem vedet, ker nikoli ne stopim
na levo nogo, zato da bi se čim prej pozdravila. Ko se
mi bo koleno pozdravilo, bom šla v knjižnico in poiskala
članek o Kierkegardovi strastni subjektivnosti. Nekaj
takega kot proaktivni egoizem. Podgane, kako živijo?
Počakajo, da grejo vsi spat, potem pa kradejo mleko
gospodinji. Ko Chirocho nekaj reče s tistim japonskim
glaskom, saj ne reče, ker je preveč uvidevna do mene.
Chiroco je rekla Chong Shan naj ne vabi več prijateljev
v hišo, če je prej ne vpraša. Chong Shan je rekla samo
Sorry Sorry. Jaz sem rekla Chiroco, da stvari tukej v
Evropi mal drugače funkcionirajo, in da jst ne bi šla v
to, da si bomo drug drugi prepovedovale obiske. Potem
je Chiroco meni in Chong Shan rekla Sorry Sorry. Jaz sem
pomila posodo — čakam kdo se bo spomnil kupit milo.
V četrtek moram na letališče. Na avtobusu pokažem
staro karto. Šofer me za sekundo pogleda. Izgledam
izmučeno. Na letalu se napijem. Pripeljali so voziček.
Ti me objemaš — tvoji starši se smejijo. Tvoj pogled je
nežen. Joj, zakaj je tako jebeno nežen, tvoj pogled.
Potiskaš me naprej. Moj kufer vleče majhen pločevinast
23

pajacek iz Ginger Rooms. Hočeš me skopat in potem
pofukat. Rečem ti, da se mi koleno ne sme zmočit z
vročo vodo. Položiš me na posteljo in gledaš. What
is this all about? Leživa oblečena, potem greva spat.
Sredi noči me zbudiš, ker ne moreš spati. Jaz mižim in
ti pojem slovensko pesmico za otroke. Ti me mogoče
gledaš, mogoče gledaš v temo. Zjutraj se oblečeva in
greva na zajtrk. Spodrsne mi na razlitem mleku, u božji
kurac. Nočeš, da še kdaj obujem pete, zato oblečem
obleko iz zlatega tila in škornje. Rokujem se s tvojo
sestro, ona pogleda v moj obraz, ne pogleda dol v mojo
roko, in ne pogleda dol v moje škornje. Šepam naokoli
in jem kanapeje. Bog, sem normalna. Potem greva
nazaj v hotel. Zunaj sneži, kristalno polje. Marry me,
you perfect dildo. Prav krik iz srca! Hočem torto, če
je še kaj poročne torte. Prineseš torto in šampanjec,
ki me zaradi tablet naredi motno. Potem se kopava v
vroči vodi. Moje koleno nabrekne in je rdeče. Vprašaš,
če me boli. Rečem, da ja, v resnici pa lažem. Zelo blizu
si mi, rečem. Vem, rečeš nazaj. Jebi se, rečem v mislih
nazaj. Zakaj si včasih tako jezna, vprašaš. Ne vem kaj
misliš s tem.
Kolega mi je rekel, da preveč pišem o kurcih. Ampak
kaj pa je še drugega kot kurci? Recimo, ko se včasih
sprehajam po Berlinu, kaj vidim? Ljudi, ki nakupujejo,
ljudi ki večerjajo, ljudi ki pijejo, ljudi ki govorijo.
Vsak dan se zbudim. Zajtrkujem, pišem, jem kosilo,
tečem, berem, večerjam, gledam film, grem spat.
Kurac, kurac, kurac, kurac, kurac. Noben pomen se ne
izgubi. Pojej torto. Ne morem, ker je čokoladna. A veš,
ko sem bila en mesec sama, in nisem videla nikogar,
mi je zmanjkalo snovi za mislit. To se pravi, da lahko
ideje razvijaš samo v interakciji z nekom, ampak kaj
je ta interakcija? Kaj navadnega in kaj močnejšega. S
tabo je drugače, ker sem srečna in potem človeku ni
treba mislit. Vsake toliko se kdo res hitro postara, kaj?
— Enkrat mi je ena punca rekla, tako bi jaz pisala, če bi
imela jajca. Takrat se mi je zdelo fajn. Ni mi padlo na
pamet, da me je strah. Tisti, ki so to vedeli so zanikali
strah z mano.
Včasih si predstavljam, da sem noseča, da se nekaj
v meni premika, da se napenja, da hoče na silo iz
mene popolnoma nedonošeno. Gledam dokumentarce
o umorih. Morilci izgledajo tako prizemljeni. Na
njihovi strani sem. Spuščajo ujete duše iz teles. Sama

transcendenca jih presvetljuje. Jasmin je nekje zapisal:
»Pri vsem gre za sex razen pri sexu. Pri sexu gre za
moč.« Ampak pri sexu ne gre več za moč. Pri sexu gre
za odlašanje prihodnosti. Ves čas hočem fukat s tabo,
ker tako odlašam vse prihodnje trenutke brez tebe.
Ljubezen je to odlašanje. Ljubezen je poskus nenehne
sedanjosti. Ne vem kako te bom izpustil, ko te bom imel
enkrat v rokah. Ugriznila te bom in me boš moral. Kako
lepo sediš, v svoji pisarni, polni knjig, natakneš očala,
sprejemaš študente. Lepo zgleda. Življenje je v resnici
tako naravno. Nekdo te reši, ti mu zaupaš in po pravici
mu zaupaš. Skupaj gledata v zmernost. Mene boli noga,
ti mi daš ramo. Moj zob za tvojo perut, posekano in
kratko. V vsakem filmu pa: Kaj sploh hočeš od mene?
Eventualno, hahljava se neumnim vprašanjem. Ničesar
nočem od tebe razen da si, in dokler si, pač si. Ko
umreš pač nisi. Ko umreš si, ampak si znotraj mene.
Ko umrem jaz, pač ni nobenega od naju. Vidiš kako je
vesolje pravično? Če pljuneš v obraz luni, kdo ve kam bo
v resnici odlevitiral pljunek

ROK
KOROŠEC

X

Tole nocoj se je slišalo daleč.
Toliko zmešnjave, rastline,

morje je poplavilo v drugo
nadstropje, ker je mižalo med

ki so poganjale hitreje kot
je potoval zvok iz dlani v dlani.

neurjem. V sosednji sobi
se je mojster nostalgično odpiral

Pesti so v vzorcih pletle
korenine, ki so plesaje dvigale v stolpe

v rano na tekočem jajcu.
Princ se je pomešal med

in na njih živeče. Kaplje so zbirale
ostanke duš in jih razgrajevale

podanike in delil kozarce medu.
Vonj po kadilu, božali so od-znotraj

v humus za nedoločene discipline.
Nihče se ni branil —

jantarja in kepe zakopali v zardele
trebuhe; danes se tam pasejo

ujeti se v počasen fokus fuka
in nabojev. Streljali so gumbe

čebele in se sliši prednike,
čeprav hodijo po prstih in prevajajo

novih oblik, novih svetov v
tako krhke lobanje svetlobe,

težo telesa v en sam dih,
daleč	 izginja za gozdovi, bele rože.

da svod ne bi zdržal niti peresa.
In ga je, célo prhutanje jate
galebov, ki so se prišli naslajat
na nove zahteve drobovij;
24

25

JAN
KRMELJ

X

...
Ležiš med postavami, spiš, mrtvi deček. Jaz sem v istem telesu
neznatno približan, ko čutim utripe. (Obrežje utriplje s teboj.) Noč
se zdani in spet vrne pred vsakim premikom. Cvetlice se
sprehajajo iz ran med kožo in tabo, iz ran med kožo in tabo,
giblji se, mrtvi deček, izstopaj. Duri prehodov so mehke,
ne sijejo, kadar mežikneš. In veš: te besede so vrisane
daleč v mojih zrnih. Ko bom raztrosen med zemljo,
bom rasel široko v semenu. Spal bom, tihoten utripal bregove.
ZAPISI NA MICHAUXEV TRUP
I
Izdrt si me postal, Michaux. Otroci med pregibi prstov
bi želeli le širiti črto. Krožiti in kljubovati ravnini,
koncentričnost svetlih premikov med barvo. Podam ti
pest prstì: ne glejva barve, ki jo dodajaš, temveč
barvo, ki preostane med gibi. Prostor, ki se razpira
med sledmi. Ko potipam tvojo dlan, si topel in trup
je le truplo umrlega golobjega mladiča na ulici. Kri
zapolnjuje dotikališče obstanka, se ampak skrijeva prav tja:

...
Imel sem srce tigra med lunami. Imelo me je,
pestovalo, v vsej moči. Utrip je bil sfera. Šatuljica
grob iz okruškov, med hišami. Moč je bila zaobsežna,
hoditi, premikati trup, ki brez diha in truda. Dihati
sapo brez diha in truda. Jabolka med trupli in nami.
Jabolka med trupli in vami …

pronicava med snovnost, med kri. Tam tipava geste:
tam tipava micelij in to so vroča telesa bizonov,
ki mirujejo. Se prevajava in vzpostavljava? Ko sem ležal

Prejel sem povzpenjanje nase kot slonovo kost. Imel sem
v tej nomadski enigmatični črti — krivulji? — veliko
srcá in veliko zabrisane moke v popku. Vrv, ki sem jo oblizoval
v tihi varnosti, žabci med sedanjem pôjejo, zato
stojijo, vselej. Takšna radost poldneva in prostorov v senci,
za lučjo v senci, ki jo pušča luč brez kljubovanja.
Skorja narase. Voda narase. Pod njihovo vzpeto krivuljo sem,
cvetim iz podobe v skoraj snovno telo.
Lahko mirujem in se gibljem brez spremembe.
Prstki mojih rok lahko rasejo, šivajo,
smejejo se.
Lahko rasem in ljubim obrise svojih vzpenjanj.
Imam tigrovo srce v svojem drobovju, v svoje prsi umešano.
Ko utripam, vem, da bom lahko živel.
26

v obliki v predalu, ne bi smel užiti mene, temveč prostor,
kjer sem se nahajal. Pogoltniti predal in se zložiti
v kocke granita. Vrnjena: kri ostaja med tvojimi prsmi,
truplo mladiča in podlaga: trikotnik, ko ga nariše otrok.
Ko te otrok narišeš in jaz tipam skozse, tipam prostor,
ki se vanj nahajam, deležnost in odlašanje. Izgubiva se med
sklepi, otroci utihnemo. Preloženi v koncentrične gibe,
izstopamo trebuhe gorá. V vsej teži pokrajine, ki nas nosi,
ne telesa svojega. Ne sledi svojih gibov: ravnina, kjer smo
zarisani. Kar rise obdaja, omogoča. Prenaša.
III
Ne bom te preverjal, ker upam: ti risi, ta las, ko odpade,
je več kot menjava. Več: merjeno med gibanjem,
27

med širjenjem, in ne zaobjeto. Zgolj da se z navideznim
razumevanjem ter vzorci dospèva — da se dospèva! — do krogle,
in gnezdiva v limbu. Zlahka določljivo? Morda zgolj
občutje, ki ga prinaša beseda. Še vedno nisva tam, kjer nisem
izrekel. Kjer ostaja, da bo doseženo. Bodeče: kjer te ohranjam
med porami, naj rosenje presahne, in mislim, kot bi se ohranjal
med teboj in vzdrževanjem. Nobeden ne bo občutil spremembe. Skozi

Ravnina, zemlja, ki jo uhojava, varnost in usmerjenost, vrnitev
v krogotok, v prve sledove telesa, ko izriše preslikave
delovanja sfer v žarenju na belino. Kroženje ni prehajanje,
je ujetost. Obenem: omogoča in ohranja, napaja in izginja naju.

tvoje hibe me srečajo mnoga telesa med belo in barvo. Da smo
združeni obenem drug skozi drugega. Ne bom te preverjal, ker
upam, ker je upanje prav v tem, da zmorem. Že v možnosti
in ne iztrošitvi, ne vizgubljanju ravnine. Kadar izpolnjena,
izproži gnitje. Zelo snovno in vlažno v ustjih: prekinja
gladovanje, prekinja prisotnost in skromnost prebivanja. Tudi to
morava preiti. Da se vrneva v počelo in možnost izpraznjenja,
možnost beline in srečanja. Če so srečevanja pogojena,
je to stvar krogle. Ne naju, ki sva izpuščena iz gibanja.
Vsiljena in umeščena v shajanje. Naj le prehajava!

Zares me ne boste doživeli in rosen bom. V teh rovih, kjer telo
poseduje nastajanje s tvorjenjem, čakaš brez vode: dolivam se vate
med kožo in pore. Koža ali pore? Lik ali podlaga? Popolna
ukinitev med sklenjanjem. Jermeni so razprti in hrbti bezljajo:
ponavljam se in ne ponovim, gomazeči
			konjski hrbti ti zavidajo obstoj, med stanjem
postaneva v sedenje. Je mar to sprememba? Nepravilnost v izrečenem?
Nit podržana med šivanjem, videl sem vodo: videl sem
vso vodo obenem, lahkó? Notranjenje in teléšanje se prekineta, zares
naju ne bodo doživljali, le doživeli, odvrnjeno. Prekinjana bova.

IV

...

Naj bo nenadnost najina stalnica in vdori preklicani. Upiranje
napete površine, ki je vzpostavljena, ki mora biti vzpostavljena,
da ohranjava: bova besedo sploh kdaj premestila? Ko natrosim kruh
med tla in prostore, se sklanjava in zobava sejáje. To
je živež gibanja, teléšanja. Hrup, ko se nenadoma pojavi,
izvotlí naju, dolbe prerahlost možganov. S čim segati v lobanjo,
da se ublaživa? Stopala so kože sezuta, da tipajo zrak.
Omogočijo nahajanje in vzpostavitev. Že v tem sva razpostavljena: zdaj,
ko je sonce razprostrto, pričenja gladina hrumeti, kričati iz ugrezanja.
Kajti: obenem sva mogoča, mogoč je vstop med stene sonca,
dotikanje krogle. Pripravljenost je vprašljiva, sleherna nit ali točka
mojega telesa je pripravljena preostati kot zadnja, kot najvišji las
telesa, ki je pogoj, da ne izgine. Bingljanje nad ognjiščem, rdeče
obzorje nad tvorbami dviganja. Kadar gore, so povzpete
vsaj za ped nad ravnino, kjer izhajava. Tudi postavljene, vendar ne
določene, ne izmaknjene iskrenosti. Glava v lupinah plamena, da se obnavlja,
izžigana do niti vselej, znova, kmalu rojena. Pije, ko sva gibanje v telescih
mladičev, ko vsak zase prvič zaznavava seme in težnjo bližine. Feminino
zavedanje, da je žensko telo brezpogojna vrnitev, zaobkrožanje smisla,
zadnja stopnja tvorjenja, ampak nujnost in varna ravnina. Kamor mladiča
zatekava telesa svoja, zadnji atom iz tišine pepela, ko vrnjena vračava
odvzemano.

Vrnjen iz izgube kraja nahajanja. Tukaj postajajo noči glasnejše,
figure, ko spijo, ne dihajo. V satju nagneten, neprenehoma se videvam
stoječega na piramidalnem naklonu brez zaobjemljivih robov: čutim
obliko, ki je pod gladino, miruje. Preidem iz žarčene
notranjostji krogle, iz zabubljanja in dodeljevanja možnosti obstajanja,
preidem med drobce, ki so širitev iz jedra že zapustili. Čutim tudi:
moja pričujočnost in zmožnost čutenja ne spreminjata podlage, ne kljubujeta
vzponu. Tesen sem zgolj svojim mejnostim, tesen trupom bizonov,
ko spregledajo. Med belimi pticami na hrbtih: ta resničnost uvida,

28

V

da lahko zabriše vso skromnost in ploskost razpenjanja! Razimirí
senènje in koncentrično razcvetanje, zbiranje vseh krogel, vseh jeder,
vseh dihov v goščenju: ohranjanje, nasprotje izmikanja, ki ne preobrazi
ničesar. Te slutnje onemogočajo lebdenje v dotikanju tal: oprijemajo
teženje v natanko določeno točko izvora težnosti, ki je lahko
v prav določenem in pričujočem telesu, v pregibu telesa, tudi tistega,
ki se navidezno približuje v valovanju.

Tako usahel v prediranju
opna, izkljuvana zmožnost polnitve membrane z jezeri, s hladnimi
usti jezera, ko zaobjamejo (usta) širitev — prekinjeno. Tako
izsrkano, telesa mačk, ki predejo. In znova! Vzgib ne more biti
čistina, izvira iz motnosti plastenih slapov tekočine,
ki ohranja. Prav ohranjanje, ki pogojuje: uzrta šibkost soočenja,
29

Točka.

izročitve površini, v izmiku zarišem pregibe telesa. V že obstoječe
pregibe, izbočenja. Kar nastane, nastaja. Zavéden v tvorjenosti,
vendar vrnjen iz izgube kraja nastajanja. Spet lahko vzpostavljam prostor.
...
Dlani sem razprostrte v ločju slišal nad telesoma, kako so se
iztekale in ne prešile. Dlan, ki drsi nad spojenostjo, sonce
pod tlemi, v dotiku vonja rosnega mleka, v dotiku oprsij
ti svetla. Razbežani kvadri v vozlih zvoka, rokovnjači
v karirastih hiškah, izsujejo se. Dlani nad potopom: ustavljanje
gibanja v rahlosti, nežnost bližine. Naj izpijem
žeblje iz tvojega telesa, telo. Naj za sitom vidiva ostro in jasno,
neskaljeno mesto, grajeno iz spajanja zrkel, v naletu, melasi
beločnic, njih zvoku. Dlani se vrnejo v sidrišča tkiv in zvok
mleka med nama ostane, ti rosna. Nad trupoma zrak in osončja
iz krogel, odprtih v notranjost, iz krogov, ki so vselej zgolj
razpete krogle, narasle izširjene, v drugih pogledih zgolj
ožane, vataste v jasi odtisov v telesu, postajati ločje, ta glas,
postajati ločje, ta utrip. Tvoja senca diha v vonju bolj z vsakim
zarisom odstrte bližine. Ne izgubi se v cestah, ne v barvah, dosjé.

30

31

JE O. K.
BITI LUDIST1?

28. oktober 1984
Kot da letnica 1984 ne bi bila dovolj, je letos tudi
petindvajseta obletnica C. P. Snowovega slavnega
predavanja na Cambridgeu »Dve kulturi in revolucija
v znanosti«, ki smo si ga zapomnili po svarilu, da
postaja Zahod vse bolj polariziran na »literarno« in
»znanstveno« frakcijo, ki sta obsojeni na vzajemno
nerazumevanje in nespoštovanje. Namen predavanja
je bil v osnovi opozarjanje na zadeve, kot sta reforma
kurikuluma v dobi Sputnika in vloga tehnologije pri razvoju tistega dela sveta, ki ga bodo kmalu poznali kot
tretjega. Ampak prav formulacija dveh kultur je bila
tista, ki je pritegnila pozornost ljudi. Dejansko je v
tistem času povzročila neverjeten prepir. Na nekaj že
tako poenostavljenih točk so bile dodane še nadaljnje
posplošitve, ki so izvabile določene pripombe, blage
žaljivke, celo razburjene replike, te pa so na vso zadevo
poveznile, čeprav v meglicah časa ublažen, pridih
nergavosti.
Zdaj je s takim razlikovanjem ne bi nihče odnesel. Od
leta 1959 naprej smo začeli živeti v tokovih podatkov,
kakršnih širine ni svet še nikdar videl. Demistifikacija je
dnevno na sporedu in vsi mački skačejo iz svojih žakljev
in se celo družijo med seboj. Takoj začnemo sumiti na
negotovost ega pri ljudeh, ki bi se še vedno radi skrili
za žargon specializacije ali se pretvarjali, da je neka
podatkovna baza za večno »odmaknjena« pogledu laika.
Vsakdo, ki poseduje čas, pismenost in denar za plačilo
dostopa, lahko dandanes pride do prav kateregakoli kosa
specializiranega znanja, ki bi ga potreboval. Torej, do
te mere se prepir dveh kultur ne more več vzdrževati.
Kot lahko nedvoumno potrdi obisk domače knjižnice ali
stojnice z revijami, je danes kultur toliko več kot samo
dve, da je problem postal resnično samo ta, kako najti
čas za branje tekstov, ki so izven področja nekogaršnje

THOMAS PYNCHON
PREVEDEL JASMIN B. FRELIH

1 Moja prva izbira za prevod besede luddite je bil ludit. SSKJ pa pravi, da so
pripadniki gibanja, ki se je v začetku 19. stoletja z uničevanjem tovarniških strojev
borilo proti uvajanju strojnega dela — ludisti. Tako kot so ludisti tudi pripadniki
ludizma. Ludizem je umetnostna smer v drugi polovici 20. stoletja, ki temelji na
načelih igre, razvedrila. Drugega pomena v SSKJ-ju nima. Zoprno. Če vas ludisti
in ludizem v kontekstu privržencev kralja Luda motijo, jih berite kot ludite in
luditstvo.

X
32

stroke.
Kar pa se je po dolgi četrtini stoletja ohranilo, je
element človeškega značaja. C. P. Snow je navsezadnje
z refleksi romanopisca hotel identificirati ne le dveh vrst
izobraževanja, ampak tudi dve vrsti osebnosti. Odmevi
drobcev starih razprtij in nepozabljenih žalitev, prejetih
v teku davnih vzvišenih kramljanj, so morda pripomogli
k vzpostavitvi temeljev za Snowovo nezmerno, in zato
slavljeno, trditev, »če pozabimo na znanstveno kulturo,
potem se preostali intelektualci niso nikoli potrudili,
hoteli ali bili zmožni razumeti industrijske revolucije.«
Te vrste »intelektualci«, povečini »literarni,« so bili
domnevno, tako lord Snow, »naravni ludisti.«
Z izjemo morda smrkca Glavce si je težko predstavljati
koga, ki bi dandanes hotel biti oklican za literarnega
intelektualca, čeprav se to niti ne sliši tako slabo, če
to oznako razširimo na, recimo, »ljudi, ki berejo in
razmišljajo.« A da te nekdo okliče za ludista, je spet
druga reč. Na plan privleče vprašanja, kot — je v branju
in razmišljanju kaj takega, kar bi povzročilo ali napravilo
človeka dovzetnega za ludizem? Je O. K. biti ludist? In
če smo že pri tem, kaj ludist sploh je?
Z zgodovinskega stališča so se ludisti razrasli po Britaniji
od okoli leta 1811 do 1816. To so bile bande mož,
organiziranih, zamaskiranih, anonimnih, katerih smoter
je bil uničevanje mašinerije, pretežno uporabljane v
tekstilni industriji. Zvestobo so prisegle ne kateremukoli
britanskemu kralju, temveč svojemu kralju Luddu. Ni
jasno, če so sebe imenovale ludisti, čeprav so jih tako
označevali tako prijatelji kot sovražniki. C. P. Snowova
uporaba besede je bila očitno polemična z namenom
namigovanja na iracionalni strah in sovraštvo do
znanosti in tehnologije. Ludisti so bili skozi tako prizmo
zamišljeni kot kontrarevolucionarji tiste »industrijske
revolucije«, katere njene sodobne inačice se niso
»nikoli trudile, hotele ali bile zmožne razumeti.«
Toda industrijska revolucija ni bila, kot sta bili v približno
tistem času ameriška ali francoska revolucija, nasilen
boj z začetkom, vrhuncem in koncem. Bila je bolj
gladka, manj zaključena, bolj podobna pospešenemu
odseku v dolgi evoluciji. Fraza je bila popularizirana
pred stoletjem s strani zgodovinarja Arnolda Toynbeeja
in je že prejela svoj del revizionistične pozornosti,
nazadnje v julijski številki Scientific Americana. Tu,
v »Srednjeveških koreninah industrijske revolucije«,

Terry S. Reynolds sugerira, da je bila zgodnja vloga
parnega stroja (1765) morda prenapihnjena. Daleč od
tega, da bi bila revolucionarna, je bila velika večina
strojev, ki jih bo poganjala para, že v uporabi na vodni
pogon vse od srednjega veka. V vsakem primeru je
ideja tehnodružbene »revolucije«, prek katere so na
vrh prišli enaki ljudje kot v Franciji in Ameriki, skozi
leta prišla prav mnogim, ne nazadnje tudi tistim, ki so
kot C. P. Snow menili, da so v ludistu odkrili način, kako
tiste, s katerimi se ne strinjajo, označijo za politične
reakcionarje in antikapitaliste obenem.
Toda Oxfordski slovar angleškega jezika ima na zalogi
zanimivo prigodo. Leta 1779 je v vasi blizu Leicestershira neki Ned Lud vlomil v hišo in »v primežu norega
besa« uničil dva stroja, ki so ju uporabljali za pletenje
nogavic. Beseda o tem se je širila. Kmalu so se ljudje,
kjerkoli so našli sabotiran pletilni stroj — to se je
dogajalo, pravi Encyclopedia Britannica, od okrog
leta 1710 —, odzvali s pripravno frazo »Lud je moral
biti tam.« Ko so njegovo ime leta 1812 prevzeli lomilci
strojev, je bil zgodovinski Ned Lud že vsrkan v bolj ali
manj sarkastičen vzdevek »kralj (ali kapitan) Ludd«,
in tako postal v celoti skrivnost, resonanca in temna
zabava: nadčloveška prisotnost, zunaj v noči, na pohodu
skozi nogavičarske predele Anglije, obseden z eno samo
komično foro — vsakič, ko zagleda pletilni stroj, pobesni
in ga razbije.
Toda moramo se zavedati, da že tarča prvega napada
leta 1779 kot večina strojev industrijske revolucije ni
bila neka nova tehnologija. Pletilni stroj je bil na svetu
že od leta 1589, ko ga je, če gre verjeti ljudskemu
izročilu, izumil častiti William Lee, in sicer iz gole
zlobe. Menda je bil Lee zaljubljen v mlado žensko,
ki je imela od njega rajši pletilke. Prišel je k njej na
obisk. »Oprostite, častiti, moram plesti.« »Kaj, spet?«
Čez nekaj časa, ko mu je zavrnitev končno presedla,
je Lee, ne kot Ned Lud v primežu norega besa, toda
recimo rajši logično in hladnokrvno prisegel, da bo
izumil stroj, ki bo ročno pletilstvo napravil odvečno. In
ga je. Enciklopedija pravi, da je bil stroj osmoljenega
klerika »tako popoln v izvedbi, da je stoletja ostal edino
mehanično pletilno sredstvo.«
Zdaj, glede na tak časovni razpon, je o Nedu Ludu
nekako nemogoče misliti kot o tehnofobnem norcu.
Brez dvoma sta bila tisto, kar so ljudje na njem cenili
33

in mitologizirali, vitalnost in osredotočenost njegovega
napada. Toda besede »primež norega besa« so iz tretje
roke in zapisane vsaj 68 let po dogodku. In jeza Neda
Luda ni bila usmerjena v stroje, ne zares. Jaz o njej
rajši mislim, da je bila nadzorovana, kot jeza borilnih
veščin nekega zares odločnega Zajebanca.
O tej figuri, Zajebancu, obstaja dolgo ljudsko izročilo.
Običajno je moški, in čeprav si včasih prisluži nenavadno
toleranco žensk, je skoraj univerzalno občudovan s
strani moških zavoljo dveh osnovnih odlik: Zajeban je in
Velik. Zajeban ne pomeni nujno moralne zlobe, bolj gre
za sposobnost povzročanja vragolij v širokem obsegu. Tu
sta pomembna ojačanje obsega in multiplikacija učinka.
Pletilni stroji, ki so povzročili prve ludistične motnje,
so že dvesto let kradli delo ljudem. Vsi so videli, kaj
se dogaja — to je postalo del vsakdana. Obenem so
videli, da postajajo stroji vedno bolj lastnina ljudi, ki
niso delali, temveč si zgolj lastili in zaposlovali. Noben
nemški filozof ni bil potreben, ne prej ne pozneje,
da bi razjasnil, kaj to pomeni, je pomenilo takrat,
za mezde in službe. Javno občutje o strojih najbrž
nikdar ni bilo preprosta nerazumna groza, ampak
verjetno nekaj bolj kompleksnega: naklonjenost/
odpor, ki zraste med ljudmi in stroji — še posebej ko
so ti že dolgo med njimi —, da ne omenjamo resne
zamere do vsaj dveh multiplikativnih učinkov, ki sta
bila razumljena kot nepravična in grozeča. Eden je bila
koncentracija kapitala, ki jo je predstavljal vsak stroj,
in drug je bila zmožnost vsakega stroja, da napravi
odvečno določeno število ljudi — da je »vreden« toliko
človeških duš. Kar je dalo kralju Luddu njegovo posebno
Zajebano karizmo in ga iz lokalnega heroja povzdignilo
v narodnega javnega sovražnika, je bilo dejstvo, da
se je postavil po robu tem ojačanim, multipliciranim,
nadčloveškim nasprotnikom — in zmagal. Ko so časi
težki in se počutimo podvrženi na milost in nemilost
silam, ki so od nas mnogo močnejše, mar se ne obrnemo
v iskanju nekakšnega uravnovešenja, četudi zgolj v
domišljiji, v želji, k Zajebancu — duhu, golemu, hulku,
superheroju —, ki se bo zoperstavil tistemu, kar nas
bo sicer pokopalo? Seveda je resnično ali sekularno
razbijanje strojev še vedno bila domena običajnih ljudi,
sindikalistov pred svojim časom, ki so pod krinko noči,
v zavetju svoje solidarnosti in discipline, dosegali svoje
lastne multiplikacije učinkov.

To je bila razredna vojna odprtih oči. Gibanje je imelo
svoje zaveznike v parlamentu, med njimi tudi lorda
Byrona, čigar nastopni govor v Hiši lordov leta 1812
je sočutno nasprotoval sprejemu zakona, po katerem
bi bila med drugimi represivnimi ukrepi za uničevanje
strojev zagrožena smrtna kazen. »Ali nisi blizu
ludistom?« je pisal iz Benetk Thomasu Mooru. »Pri Bogu!
če bo spopad, bom na njihovi strani! Kako gredo tkalci
— lomilci strojev — Luterani politike — reformatorji?«
Priložil je »prijazen šanson,« ki se je izkazal za tako
strast vzbujajočo ludistično himno, da so ga izdali šele
po pesnikovi smrti. Pismo nosi datum decembra 1816:
Byron je prejšnje poletje preživel v Švici, nekaj časa
čepel v vili Diodati skupaj s Shelleyjema in skupaj so zrli
v dež in si pripovedovali zgodbe o duhovih. Do tistega
decembra je Mary Shelley že pisala četrto poglavje
svojega romana »Frankenstein ali sodobni Prometej.«
Če bi obstajal žanr ludističnega romana, bi bil ta s
svarilom o tem, kaj se lahko zgodi, ko tehnologija skupaj
z njenimi praktiki uide izpod nadzora, med prvimi in
najboljšimi. Kreatura Viktorja Frankensteina zagotovo
spada tudi med velike literarne Zajebance. »Odločil
sem se …« nam pove Viktor, »da bom bitju napravil
gigantsko postavo, se pravi, da bo dva metra in pol
visoka in sorazmerno velika,« kar poskrbi za Velikost.
Zgodba o tem, kako je postal tako Zajeban, pa je srce
romana, skrita v njegove najgloblje plasti: Viktorju jo
pripoveduje bitje samo, nato je vložena v Viktorjevo
lastno naracijo, ki je nadalje vložena v pisma, ki jih
piše arktični raziskovalec Robert Walton. Kolikor že
»Frankensteinova« dolgoživost dolguje prezrtemu
geniju Jamesa Whala, ki ga je prevedel v film, ostaja
vsekakor vreden branja — zavoljo vseh razlogov, zaradi katerih beremo romane, kot tudi zavoljo bolj
omejenega vprašanja njegove ludistične vrednosti: se
pravi, za njegov poskus skozi literarna sredstva, ki so
nokturna in ravnajo pod krinko, zanikati stroj.
Poglejte na primer Viktorjev opis postopka, kako sestavi
in oživi svojo kreaturo. Seveda mora biti malo nejasen
o podrobnostih, toda ostane nam poseg, ki očitno
vključuje kirurgijo, elektriko (čeprav ničesar podobnega
Whalovim galvanskim ekstravagancam), kemijo, in celo
glede na temačne namige o Paracelsusu in Albertusu
Mangusu še dandanes diskreditirano vrsto magije, ki
jo poznamo pod imenom alkimija. Kar pa je jasno,
34

navkljub pogosto prikazani matici v vratu , je to, da
niti metoda, niti kreatura, ki nastane, nista mehanični.
To je le ena med mnogimi zanimivimi podobnostmi med
»Frankensteinom« in zgodnejšo pripovedjo o Velikem
in Zajebanem, »Otrantskem gradu« (1765) Horacea
Walpola, ki ga imamo običajno za prvi gotski roman.
Oba avtorja sta, ko sta knjigi predstavljala javnosti,
uporabila glasove, ki niso bili njuni. Predgovor Mary
Shelley je napisal njen mož, Percy, ki se je pretvarjal,
da je ona. Šele petnajst let pozneje je v svojem glasu
Frankensteinu napisala uvod. Na drugi strani je Walpole
svoji knjigi namenil popolnoma izmišljeno zgodovino
publikacije in trdil, da jo je le prevedel iz srednjeveške
italijanščine. Šele v predgovoru za drugo izdajo je
avtorstvo priznal.
Romana sta prav tako presenetljivo podobna v
nokturnem izvoru: oba sta zrasla iz epizod lucidnega
sna. Mary Shelley je tistega poletja, polnega duhov, v
Ženevi, ko se je neke polnoči trudila zaspati, nenadoma
uzrla pred sabo kreaturo, privedeno v življenje, in
podobe so zrasle v njenem umu »z živostjo, ki je nadvse
presegala običajne omejitve sanjaštva.« Walpole se je
prebudil iz sanj, »od katerih se lahko spominjam samo,
da sem se znašel v starodavnem gradu … in da sem na
najvišji ograji velikega stopnišča zagledal gromozansko
roko v oklepu.«
V Walpolovem romanu se ta roka prikaže kot roka
Alfonsa Dobrega, nekdanjega princa Otranta, in svojemu
nadimku navkljub domačega grajskega Zajebanca.
Alfonso, kot Frankensteinova kreatura, je sestavljen
iz kosov — čelada s soboljevinasto prevleko, stopalo,
noga, meč, vsi kot roka precej neobičajne velikosti —,
ki padejo z neba ali se kar materializirajo tu in tam po
grajskem dvorišču, nepopustljivo kot Freudovo počasno
vračanje potlačenega. Organi aktivacije so spet kot
tisti v Frankensteinu nemehanični. Končna podoba
»Alfonsove oblike, razširjene v izjemno veličino,«
je dosežena z nadnaravnimi sredstvi: z družinskim
prekletstvom in posredovanjem zavetnika Otranta.
Norija za gotsko fikcijo po »Otrantskem gradu« je
koreninila, tako sumim, v globokem in verskem
hrepenenju za zgodnejšimi mističnimi časi, ki so postali
znani kot doba čudežev. Na bolj in manj dobesedne
načine so ljudje v osemnajstem stoletju verjeli, da
so bile nekoč mogoče vse vrste stvari in da zdaj temu

ni bilo več tako. Velikani, zmaji, uroki. Zakoni narave
nekoč niso bili tako strogo začrtani. Kar je bila nekoč
resnična, delujoča čarovnija, je do dobe razuma že
degenerirala v navadno mašinerijo. Blakovi temačni
satanski mlini so predstavljali staro magijo, ki je kot
Satan padla v nemilost. Ko je religija postajala bolj
in bolj sekularizirana v teizem in agnostiko, se je
vztrajna človeška lakota po dokazu Boga in posmrtnega
življenja, po odrešitvi — telesnem vstajenju, če je le
mogoče — ohranjala. Metodistično gibanje in ameriška
Velika obuditev sta bila samo dva sektorja na široki
fronti odpora proti dobi razuma, ki je vključevala
radikalizem in masonstvo, kot tudi ludiste in gotski
roman. Vsak je na svoj način izražal isti skrajni odpor
proti predaji elementov vere, če še tako »iracionalnih«,
porajajočemu se tehnopolitičnemu redu, ki morda
je, morda pa ni vedel, kaj sploh počne. »Gotski« je
postala šifra za »srednjeveški«, in to je ostalo šifra za
»čudežni«, vse skozi prerafaelite, tarot na prelomu
stoletja, vesoljsko opero v šundu in stripih pa do »Vojne
zvezd« in sodobnih zgodb o mečih in čarovnijah.
Vztrajanje pri čudežnem je zanikanje vsaj nekaterih
zahtev, ki si jih stroj lasti nad nami — je zatrjevanje
omejene želje, da lahko žive stvari, zemeljske in druge,
ob priložnosti postanejo dovolj Velike in Zajebane, da
sodelujejo pri transcendentnih rečeh. Po tej teoriji na
primer King Kong (? — 1933) postane klasični ludistični
svetnik. Zadnji dialog v filmu, kot se boste spomnili, gre
takole: »No, letala so ga.« »Ne … Lepota je ubila Zver.«
V katerem spet naletimo na isti Snowov razkorak, le na
drug način, med človeškim in tehnološkim.
Če pa vztrajamo na fiktivnih oskrumbah zakonov
narave — prostora, časa, termodinamike in največjega,
smrtnosti same —, potem tvegamo, da nas bo literarni
mainstream sodil kot Nezadostno Resnobne. Biti resen
o teh zadevah je eden od načinov, kako so se odrasli
tradicionalno ločevali od samozavestno nesmrtnih otrok,
s katerimi so imeli opravka. Ko je vračala svoj pogled na
»Frankensteina«, ki ga je napisala pri devetnajstih, je
Mary Shelley dejala: »Do njega čutim naklonjenost, saj
je potomec srečnih dni, ko sta bila smrt in obup zgolj
besedi, ki nista našli odmeva v mojem srcu.« Gotsko
obnašanje v splošnem, ker je uporabljalo podobe smrti
in duhov za nič bolj odgovorne namene kot za posebne
učinke in poceni trepete, je bilo obsojeno kot ne dovolj
35

Resnobno in ograjeno v svoj konec mesta. In to ni edina
soseska v velikem Mestu Literature, ki je tako, recimo,
jasno določena. V vesternih dobri možje vedno zmagajo.
V romancah ljubezen premaga vse. V detektivkah vse
izvemo. In rečemo, »toda svet ni tak.« Ti žanri, ki
vztrajajo na tistem, kar je v nasprotju z dejstvi, ne
zmorejo biti dovolj Resnobni, zato jih podčrtamo pod
oznako »eskapizem.«
To je še posebej nesrečno v primeru znanstvene
fantastike, ki je v desetletju po Hirošimi videla enega
največjih razcvetov literarnega talenta in pogosto
genija v naši zgodovini. Bila je prav tako pomembna kot
istočasno beatniško gibanje in zagotovo pomembnejša
od mainstream fikcije, ki je bila s samo nekaj izjemami
povsem paralizirana v politični klimi hladne vojne
in letih McCarthyja. Poleg tega, da je skoraj idealna
sinteza dveh kultur, je znanstvena fantastika postala
tudi eno glavnih zavetij v našem času za tiste, ki
prisegajo na ludizem.
Do leta 1945 je tovarniški sistem — ki je bolj kot katerikoli
kos stroja resničen in glavni rezultat industrijske revolucije — vključeval tudi projekt Manhattan, nemški
daljnosežni raketni program in koncentracijska taborišča, kot je bil Auschwitz. Nobenega velikega daru
prerokovanja nismo potrebovali, da bi uzrli, kako
se bodo ti trije loki razvoja verjetno združili ne prav
daleč v prihodnosti. Od Hirošime naprej smo opazovali
nezaustavljivo množenje atomskih orožij in razvoj
dostavnih sistemov, ki so dosegli za globalne namene
neomejen domet in natančnost. Neustrašno sprejetje
holokavsta s sedem- in osemmestnimi števili žrtev je
postalo — med tistimi, ki so, še posebej od osemdesetih
naprej, vodili našo vojaško politiko — nekaj povsem
običajnega.
Ljudi, ki so v petdesetih pisali znanstveno fantastiko,
vse to ni prav nič presenetilo, čeprav si sodobna
ludistična domišljija tudi v najbolj neodgovornih
fikcijah še ni zamislila nobenega protistvora, ki bi
bil dovolj Velik in Zajeban, da bi se lahko primerjal s
tem, kar bi se zgodilo v nuklearni vojni. Zato lahko v
znanstveni fantastiki atomske dobe in hladne vojne
spremljamo, kako se ludistični impulz zanikanja stroja
usmerja na nove poti. Stališče hardvera se je umirilo in
dalo prednost bolj humanističnim vsebinam — eksotične
kulturne evolucije in družbeni scenariji, paradoksi in

igre s prostorom/časom, divja filozofska vprašanja —
ki so si v večini delile, kot je kritična literatura že v
zadostni meri prediskutirala, definicijo »človeka« kot še
posebej ločenega od »stroja.« Kot njihovi predhodniki
so ludisti dvajsetega stoletja hrepeneče zrli v preteklo
dobo — zanimivo, v prav tisto dobo razuma, ki je prve
ludiste pripravila do nostalgije za dobo čudežev.
Toda danes živimo, pravijo, v računalniški dobi. Kakšne
možnosti se torej kažejo ludistični rahločutnosti? Bodo
procesorji pritegnili tolikšno sovražno pozornost, kot
so jo nekoč pletilni stroji? Resnično dvomim. Pisatelji
vseh sort divjajo po nakupih urejevalcev besedila. Stroji
so postali tako uporabniku prijazni, da bo tudi najbolj
prvinski ludist smel očarano odložiti svojo macolo in rajši
mahnil nekaj tipk. Onstran tega postaja vse bolj splošno
sprejeto, da je znanje v resnici moč, da obstaja precej
enosmerna pretvorba med denarjem in informacijo
in da so nekako, če bomo le znali urediti logistiko,
čudeži še vedno mogoči. Če bo temu tako, bodo lahko
ludisti nazadnje le stopili vštric s svojimi Snowovskimi
nasprotniki, navdušeno vojsko tehnokratov, ki je menda
držala »prihodnost v svojih kosteh.« Morda je to zgolj
nova oblika večne ludistične ambivalence do strojev ali
pa morda zdaj najgloblji up na čudež ludistov stavi na
sposobnost stroja, da bo dostavil prave podatke tja,
kjer bodo napravili največ dobrega. S pravšnjo odmero
financ in računalniškega časa bomo pozdravili raka, se
rešili pred nuklearnim izumrtjem, poželi dovolj hrane
za vse, razstrupili rezultate podivjanega industrijskega
pohlepa — uresničili vse otožne, nore sanje svojih časov.
Beseda ludist je še vedno s prezirom namenjena
vsakemu, ki dvomi v tehnologijo, še posebej nuklearno.
Ludisti zdaj niso več soočeni s človeškimi lastniki tovarn
in ranljivimi stroji. Kot je prerokoval vsem dobro znani
predsednik in nenamerni ludist D. D. Eisenhower, ko je
odhajal s položaja, obstaja danes stalna konstelacija
moči admiralov, generalov in direktorjev korporacij,
proti katerim smo mi, običajni ubogi pankrti, povsem
brez moči, čeprav Ike tega ni povedal na tak način.
Predpostavlja se, da naj bi ostali mirni in dopustili, da
se to dogaja še naprej, čeprav je zaradi podatkovne
revolucije vsak dan manj možnosti, da bi slepil kogarkoli
za še tako kratek čas. Če bo naš svet preživel, nas naš
naslednji izziv čaka — to tu slišite prvič —, ko se bodo
združili tokovi raziskav in razvoja v umetni inteligenci,
36

molekularni biologiji in robotiki. O, fant. Fantastično bo
in nepredvidljivo in tudi najbolj mogočni starčki bodo,
pobožno upajmo, izziv pričakali povsem nepripravljeni.
To je vsekakor nekaj, česar bi se mogli nadejati vsi dobri
ludisti, če bomo z božjo pomočjo to doživeli. V tem času
pa lahko kot Američani najdemo tolažbo v Byronovem
vražje improviziranem komadu, v katerem je, kot drugi
opazovalci tistega časa, uzrl jasno identifikacijo med
prvimi ludisti in našim lastnim revolucionarnim izvorom.
Tako se začne:
Kot so neodvisni pobje s prek morja,
kupili svobodo, poceni, krvavih grud,
tako bomo mi, fantje, mi
umrli v boju ali živeli na svobodi
in dol vsi kralji, razen kralj Lud!

37

TOMAŽ
ŠALAMUN

ČRNO SEDLO, LE DORMEUR DU VAL

A BAS LES LENTILLES!

SPRAVITI KOŠČENE GOLŠE

Samo ganjen jezdec se
nagiba na desno

Vse te pasaže so brez spomina.
Prideževali smo na zemljo.

Vezivo je plen
trebuščka.

stran. Tam je vejevje,
šibice. Nisi

V rdečem curku. Eni pravijo,
da so bile pikice, jaz se

Jaz se še
vedno

kenguru, nisi kenguru, od kod ti
strast ležati pod trebuhom

ne strinjam. Pikice bi preveč
trpele med osončji.

s plavutkami
odbijam

konja? Režeš
žep? Se boš skril

V ledu so ostale klobase.
Zenice so se majale.

od materničnih
sten. Čudno.

noter? Vojak, naoljen z
bronco, konj

In vsi vnuki, z glavami naprej,
so rinili v skalovje. Signac

Rumi zamenjuje
sol in granit.

se lahko zastrupi. Kako te bo
odvalil na hlod, ki boš

je tekal med čopičem in
dežnikom in slovita

Pri mojem pogrebu
je bilo

na njem zaspal? Da bodo zrasle
vijolice okrog moje mame.

pulpra je pela in vpila:
A bas les lentilles!

dvaintrideset
ljudi.
MLADI FANTJE V NEW YORKU
Joške!
Najboljše ima Peggy!
O, Peggy Guggenheim!
Ona denarja ima!

X
38

39

ARBEIT
MACHT1

Moje ime je Bojan Savić Ostojić. Po poklicu sem prevajalec.

BOJAN SAVIĆ OSTOJIĆ
PREVEDEL KARLO HMELJAK

Dejstvo, da je njegova korist za mojo eksistenco nujna,
ga, daleč od tega, da je to delo, za katerega sem
formalno usposobljen, privede do moralne ravni poziva.
Nasprotno pa me imperativ njegove neposredne koristi
v njegovem pogledu vznemirja in uničuje. Prevajajoči,
sem rob svoje sposobnosti in usposobljenosti, ker na to
delo neposredno vežem svoj obstanek. Rob še svojega
obstanka, ki tako postavljen kot edini cilj, pomeni
robno neobčutljivost za moralo.

Z drugimi besedami, prevajanje je sredstvo mojega
samovzdrževanja in z ozirom na ta primež, v bistvu
neko konzervativno in problematično delo.

Prav tako, z druge strani, imam moralna prepričanja. Z
nekaterimi jih delim, drugi jih imajo za sporne. In to,
moja svoboda, da se držim svojih prepričanj ali da jim
podležem, moja opredelitev, je neko skrajno nekoristno
početje, nepotrebno. Nad sabo nima nikakršne demoralizirajoče avtoritete razen »obstanka«, ki bi njegovo
učinkovitost prezrl, in za katero bi, kolikor naj se
učinek moje predanosti ugodno oceni, imel pravico do
dostojnega povračila, odškodnine.
Nepovračilno delo: vsako povračilo za moja politična
stališča in moralno predanost je: koincidenca. Naj bo
nagrada ali kazen. Moje opredelitve niso nekaj, kar
je odvisno od lastnega udejanjenja, konvertibilnosti,
vrednotenja: naj sem zaradi njih kaznovan ali končam v
zaporu, to ne pomeni, da se jim bom pred avditorijem,
oziroma v celici, odrekel, ko so se že s posredovanjem
teh dogodkov »zgodili«. Moralnost mojih opredelitev
je neuporabna, nepretopljiva v nekakšno v kroženju
veljavno dobro. Idealnost, utopičnost, ireduktibilnost
na vprašanje obstanka je točno to, kar vzdržuje mojo
opredelitev.

X

1 V izvirniku prvič objavljeno v reviji Polja, št. 483 (september-oktober 2013),
izdajatelj Kulturni center Novi Sad.

40

Vendar sem kot prevajalec, soočen z naročenim
prevodom, v katerem se izkažejo določena prepričanja,
ki mi ne nujno odgovarjajo — ampak ki jih moram
vseeno prevesti — primoran, da svoja prepričanja, svojo
moralnost, ki mi z ničemer ne služi, držim ob strani in da
se posvetim temu amoralnemu delu, ker je za mene, za
mojo eksistenco, koristno — kolikor že ga jaz smatram
za moralno škodljivo.

imeti smrtnost neprestano pred očmi; pristati na
absolutno amoralnost, s svojo nepripravljenostjo,
da se z eksistenco (pa naj bo, s herojskimi akcenti,
vegetiranje) potrdi, v srži pospremi lepa prepričanja.
Med držati se načel in obdržati se se vprašanje izbire
ne zastavlja. In tu je odpravljena opredeljenost menesubjekta, podanika; doslednost bi se, najbolje, uzrla
v samoomejevanju. Vprašanje je samo — in edino tu
se dopušča neka svoboda — na kakšen način se bo
lastno klečanje v samoustvarjenosti prikazalo; koliko
se bo izrazito podleganje, izguba identitete sprevrgla
v prednost, dobitek. Heglov gospodar, ki omogoča
sužnjevo samoustrvarjenje, blagohotno dovoljuje, da
se trguje samo s tistim, kar se ima — lastnimi principi,
ki jih neprestano relativizira ob soočanju z življenjem.
Ampak de facto je gospodar življenja, kolikor je družba
z večino, s svojo voljo odločila — on sam.

In tu nekje se, v tem zastoju, nepomirljivosti, na
silo rojeva (zaradi samovzdrževanja) koncept prevajalčeve nevtralnosti. Za razliko od katerega drugega reifikatornega početja, je prevajanje za to
nevtralizacijo tehnično najbolj primerno — saj pomeni,
zagovarja govor v imenu drugega, predgovor, ki bi
idealno bil prikrajšan vsake moralne odgovornosti napram prenesenemu: odgovornost, po pravilu, nosi
avtor izhodiščnega teksta. Prevajalčeva odgovornost
je, dokler prevzema pravi obraz, stil in pozo izvornega
govornika, zgolj jezikovna. (k vprašljivosti tega »zgolj«
bi se veljalo, zaradi pravičnosti, vrniti kasneje, v nekem
novem tekstu). Dokler se v prihodnosti ne bo zgodilo,
da se prevajalsko delo zaupa amoralnim mašinam
— do takrat bo vsak mednarodni establišment moral
z odškodninami (in ljudskimi zakasnelimi izplačili)
prepričevati prevajalca, da ni zaman živ. Vztrajajoč pri
tem, da njegova izvedba, kolikor je mogoče, doseže
nivo brezmadežnosti (in brezčutnosti za moralo) idealne
mašine, robota.

Vseeno nadaljujem s prevajanjem, to počnem za
kogarkoli, nadaljujem z aktivnim zanikanjem —
trmasto in neprepričljivo — neizogibne nezadostnosti
nadomeščanja svojega dela. Ja, vsekakor, sebe lahko
prepričam, in druge tudi, da je moj poklic koristen,
tako materialno kot duhovno, da je to zadostni razlog,
da se z njim ukvarjam. Lahko ponavljam, avtoritativno
v ponižnosti: stranka je kralj — vse to bo, teoretizirano,
zamaskiralo in polepšalo moje poživaljenje, nepovratno
preobrazbo v žival, prestrašeno lastne zavesti, lastne
smrtnosti. Ves moj, na kakršenkoli način izražen
pogum, vsi moji pogledi, moja kolikor že neomajna
stališča, vsa moja zavest homo politicusa se pretvarja
v prevajalski — in to kakšni! — službi v z vprašanjem
svojega preživljanja obsedenega plazilca. Vsak idealizem, na katerega se sklicujem, nezadržno izgine.
Postajam podoben konformistu. Država me drži v
pesti, neprestano preverja kako primeren sem nejnim
potrebam, pripravljena, da me ob najmanjšem
spregledu, s (pričakovano in podprto) pritožbo odstrani,
zamenja s svežim, bolj razpoložljivim, bolj lojalnim
delavcem. Dokler prevajam, me sprašujejo: kaj ti
misliš? Nevtralnost (predhodno dobro preverjena izmišljotina, ki pomeni: nepripadnost kakršnemukoli
krogu istomislečih) mi nalaga, da odgovorim: jaz sem
prevajalec, skladno s tem, nevtralen. Dokler smo v tem
odnosu, drage stranke, ponudniki, država, bom vaša

To stisko, frustritano samozatajevanje, bo nekdo
sublimiral in poimenoval neutralnošć, menil, da je
zatiranje opredeljivosti plodno polje za eklektičnost,
zamenjevanje kostumov, glasov, vlog. Vsakomur volja,
da iz svojega poklica upodobi raj; vsak je nagnjen k
olepševanju, retuširanju dejstev — ah! Da bi preživel! —
ampak vsako vživljanje z obliko pridobljene predelave
je v bistvu frustrirano izživljanje z mašinizmom, ki ga
ponudnik od svojega (sebi pripojenega) zaposlenega
pričakuje: empatija z agresorjem, z imperativom
izkoristka, učinkovitosti, čigar ideološko ime je
samoustvarjenje, geslo pa hujskaško antiprostočasno,
narcisoidno: Arbeit macht frei.
Zapriseči svojemu poklicu pomeni vživeti se v smrt,
41

EZRA
POUND

žival, vaš papagaj, advokat, tajnica, čistilka, kurba —
dokler za svojo razpoložljivost — usposobljenost, ki ste
mi jo vi omogočili, za katero sem dresiran, prejemam
povračilo in konstantno pravico za konzumiranje
opijatov.
Ampak vse to ostajam, tudi ko odnos preneha. In ko se
nadaljuje po vaših pravilih usposobljeno življenje.

IZ ZBIRKE PERSONAE
FRATRES MINORES
Z mislimi, ki jim še vedno vršijo po testisih
Nekateri pesniki tukaj in v Franciji
Vzdihujejo čez naravna dejstva
Dolgo potem, ko jih je že izčrpno obdelal Ovid
Tulijo. Pritožujejo se
V delikatnih in izčrpanih oblikah
Da trzanje treh abdominalnih živcev ne more
zagotoviti trajne Nirvane

PREVEDEL TIBOR HRS PANDUR

PRODAJALKA
Za trenutek se je odpočila pri meni
Kot lastovka napol odpihnjena ob zid
In govorijo o Swinburnovih ženskah,
In o pastirici, ki se sestaja z Guidom,
In o vlačugah Baudelairea.

X
42

43

IZ CANTOS
ZAPISKI ZA CXVII ET SEQ.
Za moder blisk in trenutke
benedetta
Mladi za stare
to je tragedija

*
Trudil sem se napisati Raj
Ne premikaj se
Naj veter govori
to je raj.

In za en čudovit dan je bil mir.
Brancusijev ptič
v votlih smrekovih deblih
ali ko je sneg bil kot morska pena
Somrak neba osvinčen z vejami brest.
Pod Rupe Tarpeia
Izjoči svoja ljubosumja —
Da bi zgradil cerkev
Ali oltar Zagreju
Sinu Semele
Brez ljubosumja
Kot dvojni lok okna
Ali kakšna sijajna kolonada

POUNDOV
OIKOS

»The wind is not the Kings’«
Ezra Pound: Canto IV

TIBOR HRS PANDUR

Začetek Cantos, ki jih je Ezra Pound pisal 60 let in
objavljal kot delo v nastajanju, je začetek velikega
arhetipskega potovanja. Začnejo se kot prevod prevoda (Homerjeve Odiseje (devete knjige) po latinski
verziji Divusa iz 16. stol). Pravzaprav se začnejo z
Odisejevo nekuio, obrednim žrtvovanjem, ki omogoči
komunikacijo z mrtvimi. Cantos so eden tistih del, ki
ga komentirajo iz najrazličnejših perspektiv in ga ne
bodo nikoli razložili, saj predpostavljajo organizirajočo
aktivnost bralčevih možganov kot element, ki je manjkal
naključni umetnini, da bi se razodevala analogno kot
svet človeškim možganom preko nujnih praznih mest
tišine, ki jo pravzaprav vedno proizvede glas sam. Zaradi množice citatov v tujih jezikih in referenc, ki se
lahko razjasnijo samo s pomočjo dodatne literature,
bralec pri Poundu ni več bralec. Prisiljen je, da postane
knjižnjičar. Cantos so notorični po svoji nedokončanosti
tako kot Tempio Malatestiano1, ki je Poundu služil
kot estetska in politična analogija njegovega dela.
Predstavljam si jih lahko kot metafizično knjižnico, ki
jo je razneslo; in skozi katero v vorteksu teče spomin,
mit, zgodovina, ekonomija, strast, politika, vojna in
ideologija.
Cantos, ki so poskus aktualizacije epa, a služijo tudi
kot pomembno orodje ohranjanja in posredovanja
tradicije, lahko bi rekel celo, da so veliko učno orodje, ki
zaobjema zgodovino verza in poezije, idej in ideologije,
od zgodovine bančništva (renesanse, Amerike, kitajskih
dinastij in Bizanca) do mistične filozofije neoplatonizma,
konfucionizma, zapisov/prepisov zgodovinskih dokumentov, adaptacij, prevodov, pastišev, naborov jezikov,
metrumov in okusov (čeprav skozi specifično Poundovski
spekter mitske skrite zgodovine).
Ep je po Poundovi definiciji: »Pesem, ki vključuje

»Il duol che sopra Senna
Induce, falseggiando la moneta.«
Dante: Paradiso XIX, 118

Naj bogovi odpustijo kar sem
naredil
Naj tisti ki jih ljubim poskusijo odpustiti
kar sem naredil.
*
La faillite de François Bernouard, Paris
Ali polje škrjancev pri Allègru,
»es laissa cader«
tako visoko proti soncu in potem pada.
»de joi sas alas«
Tukaj postaviti ceste Francije.

*
M´amour, m´amour
Kaj ljubim in
kje si ti?
Da sem izgubil središče
ker sem se boril s svetom.
Sni trčijo
in se raztreščijo —
in da sem se trudil ustvariti paradiso
terestre.

Dve miši in molj moji vodje —
Slišati farfallo zevati za zrak
kot proti mostu čez svetove.
Da se kralji srečajo na svojem otoku,
Kjer ni hrane po letu iz tečaja.
Svilnica živež.
Za vstop v arcanum
Biti ljudje, ne uničevalci.

X
44

1 Za več o Malatesti in Poundu glej:
http://www.english.illinois.edu/maps/poets/m_r/pound/poundandmalatesta.htm

45

zgodovino. Nihče ne more razumeti zgodovine, ne da
bi razumel ekonomije«.2 Po navedenem citatu naj bi
bila osnovna os Cantos ekonomsko-etična. Radikalno
naj bi spraševal: Kaj je vrednost? Kdo jo dela? Kaj je
delo, kaj je denar? Komu pripada percepcija? Komu
preobilje narave? — čeprav na zastavljena vprašanja
odgovarja, nanje ne odgovori. Po Poundu ekonomska
ureditev, ki ustvarjeno bogastvo vrača posameznikom,
ki so ga ustvarili (povezana z etičnim in estetskim
stališčem posameznika), proizvede velika in trajna
dela. A okultna zgodovina in mitizacija zgodovine (ki
je lahko ideološko orodje), ki jo Poundova ideogramska
metoda (sopostavitev tem ali rimanje preko analogij)
tudi potencialno odpira, ni nikjer odkrito priznana ali
problematizirana, razen morda v sklepnih fragmentih.
Pound se je začel intenzivneje zanimati za ekonomijo,
kot razlogom za vojne, po številnih smrtih njegovih
najbližjih prijateljev v prvi svetovni vojni, recimo
pesnika in teoretika T. E. Hulmea in kiparja GaudierjaBrzeske (ki ga je razglasil za genija), kot tudi zaradi
lastnih finančnih kriz, zavračanja objav, kritiške ignorance lastne produkcije, tako kot tudi produkcije
Eliota, Joycea in Hemingwaya, za objave katerih se je
ves čas boril in jih pravzaprav omogočal. Izguba, kot je
sam trdil, nekaterih največjih talentov, ga je privedla
v raziskovanje ekonomije kot vzroka za vojno, kar ga
je pripeljalo do spoznanja o zaroti centralnih bank in
bankirjev (ki jih je kasneje v svojih manifestih na radiu
Rim eksplicitno identificiral in abstrahiral — najprej v
nekatere judovske dinastije Zaharoff, Rotschild, Morgan
etc.) nato pa v Jude na splošno, ter obtožil Ameriko
veleizdaje svoje ustave (saj izdajanje denarja določa
Federal Reserve in ne vlada). »Roosevelta, njegove
Žide in Jew York« ter Anglijo je videl kot krivce obeh
svetovnih vojn, na podlagi katerih so korporacije obeh
velesil mastno služile.
Poundov oče Homer Pound je delal leta 1888 kot

preskuševalec žlahtnih kovin v kovnici denarja v
Philadelphiji in Pound je večkrat lahko opazoval proces
proizvodnje kovancev. Tako se je navdušil nad denarjem
kot fenomenom in ne nad denarjem kot ciljem na sebi.
Njegov dedek Thadeus Coleman Pound je bil pionir
gradnje železnic in gozdni delavec v Wisconsinu. Več
let je deloval kot kongresnik in postal goreč pristaš
denarne reforme. Nekaj časa je svoje delavce plačeval
z denarnimi boni3, nekaj bankovcev te valute je Ezra
podedoval in jih uporabljal za demonstracijo lastnih
monetarnih teorij.4
Pound se je leta 1923, po tem ko se je preselil iz
Londona v Pariz, preselil iz Pariza v Rapallo, kjer je živel
in delal do 1945, ko so ga ujeli Američani, premestili
v Washington, ga razglasili za neprištevnega in brez
sojenja zaprli v umobolnico St. Elizabeth za 13 let zaradi
veleizdaje, saj je kot zaprisežen pripadnik Mussolinija
na Radiu Rim snemal oddaje nastrojene proti Ameriki
in se jasno postavil na stran Hitlerja in Mussolinija. V
Rapallo se je vrnil okrog 1958, nato živel v Benetkah,
dokler ni umrl 1972.
Pound je glasbo in poezijo vedno enačil. Možnost za obstoj
in uspešno izdelavo velikega umetniškega dela je videl
v neodvisnosti in svobodi umetnika od kapitalističnega
dojemanja časa in blaga (čeprav kapitalizma ni nikoli
zanikal, hotel ga je samo renovirati). Možnost obstoja
in izdelave umetniškega dela (ali kakršnekoli storitve),
bi morala zagotavljati ekonomska ureditev, ki temelji
na proizvajanju trajne kvalitete, saj je konec koncev
umetnost narejena, da ostane čim dlje (»poezija je
novica, ki ostane novica«), medtem ko je blago, ki je
narejeno »da se proda in da se proda hitro« brez trajne
kvalitete.
Pound se je začel zanimati za ekonomijo že pred prvo
svetovno vojno, zanimanje, ki se je povečalo s katastrofo
revščine, ki jo je sprožila Velika depresija. Leta 1930 so
vsi živeli v senci borznega zloma leta 1929 in njegovih
posledic. Pound je pisal o ekonomskih problemih od
leta 1912 naprej, a ob prihodu Mussolinija na oblast,
se kmalu tudi Poundove ekonomske teorije začnejo
obračati k fašizmu in padejo pod vpliv Mussolinijeve
propagande in karizme, njegovi politični teksti (tako
kot govori preko Radia Rim) v letih med 1930 in 1945
postajajo vedno bolj histerični, odkrito profašistični in
antisemitski.

2 Surette: A Light from Eleusis, str. 110.
3 Dobesedno »scrip money« (scrip denar), pomensko gledano je to vrsta vrednostnega papirja, ki ga izdajajo privatne osebe. Glede na našo tradicijo morda
najustreznejša beseda: bon (uporabljali smo jo kot nadomestek denarja, torej
notgeld — kot tolarski boni pri tranziciji in kot besedo za razne dobropise pri
podjetjih (darilni bon)).
4 Mullins: This Difficult Individual Ezra Pound, str. 31.

46

Pound je obsodil predvsem bankirje zaradi neetičnega
računanja obresti na posojeni denar, prakso, ki jo je
Dante poznal pod izrazom uzura in jo je Pound oživel
v sodobno angleščino iz srednjega veka prvič v pesnitvi
Hugh Selwyn Maulberley:

plodno polje za Poundov antisemitizem in teorije o
judovskih zarotah, ki jih je kasneje prevzel.
»Geryon je bil (1) troglava in trotelesna pošast, ki
je živela v Erythiji in jo je ubil Heraklej; (2) simbol
sleparstva in zaščitnik pekla v Dantejevem Infernu; (3)
včasih simbol uzure in nasilja proti naravi ali umetnosti
(Inf. XVII, passim.)«6
Ker je tako kot uzura biološko neproduktivna (proti
naravnem porastu), je bila v Dantejevem času enačena
s sodomijo. Pound potegne ves register in definicijo
besede na plan. Tako kot je kitajski ideogram etimološki
slovar vsake besede v malem, tako Pound razprostre
pomen besede v vorteks pomenov. Vsi pomeni so vključeni in predstavljeni, in hkrati so Poundova intenca,
sodba in odnos do uzure jasni. Dojema jo (po Casillu)
kot zlo in nejasnost samo.
»Poundova zadnja izjava glede ekonomije je njegova
afirmacija iz leta 1958, da je denar ključni atribut
državne suverenosti (sovereignty). Ker je denar glavni
vzvod državnega ekonomskega razvoja, bi moral biti
pod nadzorom države, ne pa pod monopolom privatnih
korporacij.«7

»These fought, in any case,
and some believing, pro domo, in any case …
Some quick to arm,
some for adventure,
some from fear of weakness,
some from fear of censure,
some for love of slaughter, in imagination,
learning later …
some in fear, learning love of slaughter;
Died some pro patria, non dulce et decor …
Walked eye deep in hell
believing in old men’s lies, then unbelieving
came home, home to a lie,
home to many deceits,
home to old lies and new infamy;

Najlucidnejši prikaz tako vzrokov Poundovega profašizma
in antisemitizma kot tudi njegovih ekonomskih in
političnih idej, se najde v knjigi Leona Suretta Pound in
Purgatory: From Economic Radicalism to Anti-semitism.
Surette v omenjeni knjigi kaže, da Pound svojih političnih, ekonomskih in rasističnih prepričanj, za katere je
kritiziran, ni nikoli opustil (razen morda čisto na koncu,
kot je razvidno iz fragmentov in končnega molka). Po
l. 1931 so, po Surettu, Cantos začeli služiti Poundovim
ekonomskim in političnim namenom, tudi zaradi Velike depresije, za katero je Pound videl zdravilo v
Douglasovem Social Credit gibanju. Da bi udejanjil ekonomske reforme, se je Pound vedno bolj osredotočal
na pridobivanje politične moči. Da bi razjasnil svoje
zmedeno razumevanje ekonomije, si je Pound dopisoval
z Odonom Porom (ki je podpiral Mussolinija), Kitsonom
(pod vplivom Proudhona in antisemitov), Fackom (ki je
bil gesselit, antisemit in kasneje podpornik nacistov).
Fack in omenjeni so bili po Surettu instrumentalni za
Poundov spust v rasizem. Coughlinova knjiga Money!
Answers and Questions, ki predstavlja judovsko zaroto,
je prav tako vplivala na Poundov biološki antisemitizem,

usury age-old and age-thick
and liars in public places.«5
Že tukaj se kaže, da Pound razume uzuro kot vir vojne,
zla in bede sveta. Kasneje v svojem slavnem Cantu 45
to še bolj eksplicira in v Cantos nasploh, kjer je uzura
vzrok zla (že v peklenskem Cantu 14, čeprav je tukaj
povezana z indistinkcijami, močvirjem in množenjem
fekalij) ali onemogočevalec lepega in dobrega.
Preko definicije uzure lahko spremljamo mutacijo te
Poundove teze v teorijo zarote. Pound je uzuro v Cantos
(predvsem v Adendum za C) enačil s čistim zlom, kugo in
Dantejevo pošastjo Geryonom kot simbolom sleparstva.
Že identifikacija enega vzroka za zlo sveta je lahko

5 Pound: Poems and Translations, str 551.
6 Terrel: Companion to the Cantos of Ezra Pound, str. 183.
7 Roxana Preda: Economics, v The Pound Encyclopedia, str 87—89.

47

ki ga je prevzel (po Surettu) izrecno od 1933 dalje.
»Vsi razen Pora so poudarjali, da Mussolinijeva
ekonomska načela nimajo ničesar skupnega (…) z
nobenimi ekonomskimi reformatorji. A (Pound) je ostal
gluh za takšne komentarje — ali od Douglasovcev ali
Gesselitov (…)«8
Pound je po Surettu hotel združiti nezdružljivo: Douglasa,
Mussolinija in Gessela. Leta 1936 je izšla Keynesova
knjiga General Theory of Employment, Interest
and Money9, ki je predlagala tehnične rešitve krize
modernih ekonomij, ki bi lahko brez revolucije ohranile
status quo, ter se je trudila razrešiti podkonsumpcijski
problem, s katerim so se ukvarjali Proudhon, Douglas in
Gessel. A Pound tudi Keynesovih tez ni sprejel.
»Pound je bil fiksiran na vlogo bank in ta fiksacija je
sigurno prispevala k njegovemu spustu v nasilni antisemitizem med 1931—1936 — spust, ki ga zrcali tok
fašistične Italije v istem času. (…) Pound je jasno bil kot
otrok izgubljen v gozdu pri svojem angažmaju s politiko
in ekonomijo. Predstavljal si je, da se da jasne estetske
percepcije mapirati direktno na praktični svet politike
in ekonomije. (…) Poundova zgodba je svarilna zgodba.
Glavni faktor, ki je prispeval k njegovi zagrenjenosti in
sovraštvu, je bila njegova vera, da so vse težave rešljive
na drzne, preproste načine. (…) Nezmožen — navkljub
herojskim naporom — razvozlavanja gordijskega vozla
ekonomske teorije, je Pound izbral Aleksandrovo rešitev

preprostega udarca z mečem — ter si ves čas medtem
umišljal, da je nasprotnik nasilja. Celo leta 1953, potem
ko je bral Hitlerjeve Table Talks, je lahko videl Hitlerja in
Mussolinija kot žrtvi (…). Morda lahko Poundu oprostimo
njegov intelektualni in moralni padec, a ne smemo ga
zanikati ali skrivati. Preveč je na tehtnici, da bi dovolili
umetnikom pridigati nasilne nesmisle, samo zato, ker
so dragoceni okras družbe. Vse, kar lahko rečemo glede
pozitivne narave Poundovega političnega udejstvovanja
je, da se je oklepal svojih prepričanj — napačnih kot so
bila — in da je sprejel svojo kazen kot mož.«10
Poundov antisemitizem je gnala paranoidna vera v
judovsko zaroto in ne preprost rasizem ali antipatija
do hebrejske kulture (kot pokaže Surette), čeprav je ta
antipatija potrjena z raziskavami Cassila. Torej Poundova »napaka« ni samo sinekdohična zmota zamenjave
bankirjev z Judi, ampak je dosti bolj povezana z
razmerjem med ekonomskimi teorijami in judovsko
zaroto, ki jo je prevzel.
»Morda bi mu Dante izkazal dovolj milosti, da bi ga
postavil v Purgatorij namesto v Pekel, morda v prvo
teraso Pervertirane Ljubezni, ki je rezervirana za srditeže.«11
Pred Surettom prav tako ni bil raziskan vpliv
Swedenborga na Pounda. V Rojstvu modernizma Surette
navaja citat iz Balzacove Seraphite (ki uteleša Balzacovo interpretacijo Swedenborga) in ki jo je Pound nedvomno poznal:
»Pesnik izraža, modrec meditira, pravičnež deluje; a
tisti, ki se postavi na obrobje Božanskih del, moli; in
njegova molitev je takoj beseda, misel in dejanje. Da,
njegove molitve obsegajo vse, vsebujejo vse, dopolnjujejo naravo zate, razkrivajoč ti duh in dejanje.«12
Po Surettu so Cantos (in Poundov opus) delo, ki aplicira
to definicijo Swedenborgove molitve na poezijo, preko
predpostavke, da poezija lahko sproži akcijo in vpliva na
tok zgodovine. Usoda Cantos pokaže, kako se ta vera in
iluzija razblini, junak propade zaradi vere v lastne zmote
in ničesar ne spremeni, razen da razkrije svoje zmote in
se tako afirmira kot tragični junak. S tem se lepo pokaže
veliki nauk dvajsetega stoletja, da umetnost sama ne
more nikoli razrešiti materialnih problemov sveta ali
predstavljati združevalne sile paideie, ki bo mobilizirala
apatične posameznike v skupnost. Morda lahko služi le
kot mobilizacijski moment tistih, ki že mislijo podobno,

8 Surette: Pound in Purgatory, str. 3.
9 »Keynesova knjiga je modificirala ekvilibrijsko teorijo — ki je prevladovala
v ekonomskem mišljenju zgodnjega devetnajstega stoletja — in prikazala
podkonsumpcijo kot teoretično možno, to je, stanje, kjer agregatne dobrine in
storitve, ki so na voljo, presegajo agregatno kupno moč. (…) Vsi ekonomski radikalci
— od Ruskina in Proudhona do Kitsona, Gessela in Douglasa — so bili, kar je Keynes
imenoval ‘podkonsumpcionistični’, verjeli so, da industrijske ekonomije trpijo zaradi
disekvilibrija med produktivno zmožnostjo in kupno močjo, kar blokira distribucijo
dobrin in storitev. Ker teorija ekvilibrija trdi, da sta produktivna zmožnost in
kupna moč vedno nujno izenačena, so bile vse vrste podkonsumpcije zavržene (…).
Preskripcije, ki so jih ti reformatorji ponujali za težave podkonsumpcije, so bile
ponavadi različne vrste monetarnih reform, ki bi povečale kupno moč, da bi jo
uskladile s produktivno zmožnostjo. Social Credit (…) je predlagal negativni davek,
imenovan državna dividenda, da bi zapolnil pomanjkanje v kupni moči in je bil proti
ekspanziji denarnih zalog. Ta drža je bila večkrat razkrita kot nekoherentna, a nič
Douglasa ni moglo prepričati v nasprotno. (…) Marx se je držal teorije ekvilibrija
in tudi teorije vrednosti dela (labor theory of value), kjer dragocene kovine
utelešajo vrednost dela (labor value). V tem pogledu je monetarna reforma lahko
samo placebo za bolezen slabe distribucije bogastva znotraj določene ekonomije.«
Surette: Pound in Purgatory, str. 8.
10 ibid., str. 10—11.
11 ibid., str. 11.

48

preprosto preko verbalne izmenjave izkušenj in idej.
Surette v omenjeni študiji zaključi, da Cantos ne
pripadajo historicistični13 interpretaciji zgodovine (ki
trdi, da lahko velika zgodovinska gibanja uvrstimo
pod splošne zakone družbe, analogne naravnim),
niti metahistorični (ki jo Surette razume po Mosseju
kot »sintezo vseh zgodovinskih dogodkov in trendov
preteklosti, ki na podlagi le teh predstavlja kozmični
konstrukt dogmatičnih zaključkov o prihodnosti človeka
in njegovega sveta«14), ampak pripadajo skrivni zgodovini:
»Cantos trdijo, da utelešajo ekonomsko razlago
zgodovinskih dogodkov. Kakorkoli, Poundov ep pripada
skrivni zgodovini, namesto metazgodovini. Zgodovinski
vzorci analizirani v Cantos sploh niso deterministični ali
celo usodni. Pesem dovoljuje — celo vztraja na naključju
in slučaju. Cantos razlagajo zgodovinski dogodek skozi
njegovo razkritje malignosti, ki blokira kreativne sile,
ki so tudi prepoznane in slavljene v pesmi. Pound
imenuje to malignost ‘usura’. Kreativne sile pa ‘amor’
in ‘eleusis’.«15
In malo kasneje:
»Poundov ep ne predstavlja univerzalne razlage
zgodovine kot ostali (Vico, Hegel, Blavatsky ali Spengler).
Niti niso Cantos parodija metazgodovine kot Ulikses
ali Finneganovo bdenje. Pripadajo skrivni zgodovini.
Usmerjeni so v razkritje skrite resnice zarot — malignih
in benignih — ki so formulirale preteklost, nadzorovale
sedanjost in generirale prihodnost. V Poundovi pesmi sila, ki formulira zgodovino ni niti hegeljanski
raztelešeni duh niti božja previdnost niti zgodovinska
dialektika; nasprotno, utelešena je v posameznikih in
skupnostih. Poundov ep mora biti umeščen v tradicijo
skrivne zgodovine, namesto v filozofijo zgodovine ali
metazgodovino.«16

Okultni zgodovinar je prepričan (tako kot metazgodovinar, ki razkriva neizbežne vzorce zgodovine), da
uradna zgodovina skriva globljo in skrito zgodbo. Poundov
ep ne predstavlja niti ciklične niti degeneracijske
interpretacije zgodovinskega procesa, ampak razume
preteklost kot zgodbo naključnega cvetenja genijev.
»Cantos so oblikovani, da bi razglasili rojstvo nove
dobe. So nasprotje Joycovega Uliksesa in Eliotove Puste
dežele, ki ju je Pound bral kot pokop (…) stare dobe.«17
Kot je Surette nakazal že prej, se Cantos lahko berejo
kot dolga nekuia (priklicevanje mrtvih), ki očitno
naključno katalogizira boj razsvetljenih posameznikov,
da bi svoje znanje prinesli v svet, nasproti sovražnostim
in ravnodušnosti množic ter skorumpiranih avtoritet.
»Cantos se lahko berejo kot zgodovina secretuma,
predstavljena pod pretvezo seanse ali nekuie.«18
V nasprotju z Joycem, ki je ironiziral in satiriziral
metazgodovino, je Pound verjel, da predstavlja pravo
in skrito zgodovino sveta. Surette zasledi preprosto in
fikcijsko zgodovinsko paradigmo (znano v teosofskih in
masonskih historiografijah) v zgodnjih Cantos: »Vojaški
poraz povzroči razpršitev kulturne in duhovne modrosti,
ki jo poseduje premagana skupina.«19 To se lepo sklada
tudi z Vergilijevim branjem padca Troje, ki je povzročil
vzpostavitev Rima, kot tudi z uničenjem Albižanov,
kar naj bi sprožilo toskansko renesanso. Prav tako
v ta vzorec spada »poraz« Amerike, ki ni udejanjila
Jeffersonovih idealov, zaradi česar so jo njeni geniji
zapustili in sprožili visoki modernizem.
Akiko Miyake v Ezra Pound and the Mysteries of
Love pokaže, da kar se je za Pounda začelo kot
moderna odiseja iniciacije v misterije (in se je kot
struktura ohranila), se je načrtno hotelo ohraniti v
rekonstrukciji neoplatonističnega kozmosa, čigar etika
je konfucionizem prežet z elevzinskimi vrednotami
ter identifikacija in opevanje možnosti Raja na zemlji
preko idealizacije določenih zgodovinskih obdobij
preko umetnosti in/ali pravičnosti ter radodarnosti
razsvetljenega vladarja/individuuma, ki razume naravo kot krožno, obnavljajočo mašino, ki proizvaja
zlato/vrednost (hrano in pogoje življenja kot življenje
samo), ter jo pravično razporeja vsem na podlagi
realnih zmožnosti proizvodnje. Kar ilustrirajo Cantos
na podlagi idealizacije nekaterih zgodovinskih obdobij
od kitajskih dinastij do renesanse, in deifikaciji junakov

12 Balzac: Seraphita, citirana v Surette: Birth of Modernism, str. 129
13 Karl Popper je do Hegla zasledil prepričanje, da je smer zgodovinskih
sprememb spoznavna in neizbežna in to prepričanje označil kot historicizem v Bedi
historicizma. Surette: Birth of Modernism, str. 66.
14 Surette: Birth of Modernism, str. 20
15 ibid., str. 21—22.
16 ibid., str. 64—65.
17 ibid., str. 67.
18 ibid., str. 68.
19 ibid., str. 71.

49

kot so Malatesta, Konfucij, Adams, Mussolini, ki so
zaradi svoje mistične združitve absolutno pravični in
lahko z močjo Sonca nadaljujejo plodnost zemlje in
kulture preko razdajanja in obnavljanja Izidinega
zlata. So nasproti silam zla, ki jih predstavljajo proizvajalci orožja, uzuraši (ničdelavci, ki se bogatijo na
neetičnem računanju obresti posojenega denarja),
torej uničevalci. Takšno koncepcijo zgodovine imenuje
Surette »skrivno zgodovino«, »morda bolezen empirične
zgodovine, v tem, ko predpostavlja, da so svobodne,
ali vsaj nedoločene odločitve posameznikov — predvsem
velikih vodij recimo Alexandra, Cezarja in Napoleona
— pomembni vzročni dejavniki zgodovine. V zgodbah
skrivne zgodovine dogodke določajo majhne skupine
izjemnih posameznikov, ki od časa do časa dosežejo
pozicije moči in vpliva. Te zarote so lahko maligne, kot
v Websterjevih fantazijah Judovskih zarot, ali benigne
kot v Poundovih fantazijah razsvetljenih junakov Odiseja, Malateste, Johna Adamsa in Apolonija.«20

UZURA V CANTOS
Tema uzure (in borba proti njej) je ena od osnovnih
tem celotnih Cantos, tema, ki se rima ne preko
naglasov, ampak preko tem, dejanj zgodovinskih oseb
ali tematskega sklopa, ki tvori pogled in Poundovo
presojanje »zgodovine«. Rima se s konfucijsko etiko
dobrega vladarja (ki seveda vsebuje past diktature).
Rima se z ameriško zgodovino in predstavlja višje
omenjeni boj med svetlobo in temo, med uzurokrati/
kleptokrati in graditelji, med heroji in neheroji. Z uzuro
se usodno rima seveda tudi preganjanje Judov v Evropi
davno pred Holokavstom, med drugim tudi zato, ker so
kristjani enačili uzuro kot izrecno judovsko prakso, kar
pa ni, in kar Pound včasih potrjuje, čeprav je uzuro v
kasnejši fazi dojemal kot izrecno hebrejsko prakso, kot
pokaže Casillo. Znano je, da so se Judje pričeli baviti
s posojanjem denarja, ker jim je v krščanskih deželah
bilo prepovedano posedovati in obdelovati zemljo.
Uzuro Pound v opombi h Cantu 45 definira kot: »Zaračunanje cene za uporabo kupne moči, brez ozira na
proizvodnjo, večkrat celo brez ozira na možnosti
proizvodnje. Od tod propad banke Medici.« Na zvočnem
posnetku, ki ga citira oddaja The Trial of Ezra Pound pa
Pound pravi:
»Uzura Canto bi bil bolje razumljen, če bi ljudje
razumeli pomen pojma uzura. Ne sme se ga zamešati z
legitimnimi obrestmi, iz teleoloških razlogov kot pravi
Del Mar21, zaradi porasta v domačih živalih in rastlinah.
Razlika med fiksnimi zaračunom in delnico (deležem/
dividendo) ali proporcem porasta. Zdaj, uzura je zaračun
za uporabo kupne moči, ki je zacarinjena (levied) ne
glede na proizvodnjo, večinoma brez ozira na možnosti
proizvodnje. In slavna banka Medici je propadla, ko je
začela jemati več depozitov kot je lahko investirala v
legitimno prodajo (commerce) in ko je začela dajati
posojila princem, ki niso bila produktivna posojila.«
Wilhelm pove, da je moč Uzure Canta 45 »v njegovem
pogrebnem napredovanju, v vztrajanju, da so denar,
kultura, morala in zgodovina prepleteni in da jih ni
mogoče ločiti«.22 Malo kasneje Wilhelm pravi: »Uzura
je zločin proti naravi, proti naravnemu porastu
narave, ki pripada vsem«23. Cantos tako vključujejo
temeljni paradoks: forma Cantos je odprta, vsebina
pa temelji na izključevanju ali kot bi rekel Casillo:

Teorija zarote razsvetljenih posameznikov se pri Poundu
sklada tudi s tem, da sebe uvršča med razsvetljence in si
priseže odkriti ekonomsko-filozofsko-politično podlago,
ki je (in bi tako lahko spet) omogočila Raj na zemlji.
Miyake trdi, da je treba celotne Cantos brati kot
ogromen ideogram, in Terrell kot najosnovnejšo
temo definira večni boj med svetlobo in temo, ki je
paraleliran v junakih, ki plodijo zemljo in kulturo proti
njihovim uničevalcem. To je osnovni tok Cantos, ki se zdi
izjemno jasen (tako kot morda naiven, problematičen in
manihejski). Vprašanje predstavitve in kompleksnosti,
ki jih takšna predstavitev odpira, so kot vesolje neskončne. Dodaten element je izbor predstavnikov, ki
vpelje dualizem sodbe: kdo je luč prinašal in kdo jo je
gasil?

20 Surette: Birth of Modernism, str. 51.
21 Knjiga History of Monetary Systems Alexandra Del Mara je ključno vplivala na
Poundove poznejše Cante. Glej Wilhelm: Later Cantos of Ezra Pound.
22 Wilhelm: Ezra Pound: The Tragic Years, str. 116.
23 ibid., str. 117.

50

kulturnem nasilju24. Terrel piše v svojem Companion
to the Cantos glede Uzure Canta tole: »Uzura deluje v
Cantos, da dramatizira sile na delu v človeški naravi, ki
preprečujejo človeštvu, da bi ustvarilo raj na zemlji —
ali realizirati vizijo prvič napovedano v Cantu 5. Človek
brez vizije raja ne bo imel »narisanega Paradiža na
steni svoje cerkve«25. Uzura je po Poundu v direktnem
nasprotju Elevzinskim misterijem, ki jih je Pound, kot je
pokazala Miyake, enačil z veselo znanostjo trubadurjev,
torej z glasbo in poezijo ali kreativnostjo človeške vrste
skupnega napredka in praznovanja le-tega, kot tudi
misterijev preobilja narave in naravne darežljivosti.
Casillo pa pokaže, da je to del Poundovega solarnega
in agrarnega mita »naravnih« hierarhij in klic po vrednotenju narave, ki v industrijski družbi preprosto ni
več mogoča26. Eleusis (mesto v Atiki, kjer so praznovali
Elevzinske misterije) je eden od glavnih polov Cantos:

»Med Kungom (etični sistem Konfucija) in Eleusis
(praznovanja misterijev)«27. Pound ne opusti nujnosti
boja proti uzuri do smrti ali »konca« Cantos. V enem
od fragmentov Adendum za C (iz 1941), objavljenim
proti koncu izdaje Cantos iz 1968, Pound izpiše uzuro v
hebrejščini (neschek) in grščini:
»The Evil is Usury, neschek
the serpent
neschek whose name is known, the defiler,
beyond race and against race
(…)
All other sins are open
Usura alone not understood«
Kot pravi Terrel: »Ko je bilo to napisano, se je
Pound zavedal, da ga napadajo zaradi njegovega
antisemitizma, kar je vigorozno zanikal. Tako uporablja
hebrejsko besedo, da bi pokazal, da so imeli Judje od
časa Mojzesa zakone proti uzuri. Ko so pisatelji v New
English Weekly in drugje leta 1930 krivili Jude zaradi
denarnih težav in Depresije, je Pound pisal: ‘Uzuraši
nimajo rase. Kako dolgo bo judovsko ljudstvo žrtveni
kozel za uzuraše, ne vem.’ (SP, 300). A sredi ujetništva v
St. Elizabeth, zapisi kažejo, da je bil antisemitičen, vsaj
čustveno in včasih.« 28
Tako nekako nerodno s tem opravi Terrell. Niso prav
zaradi te kardinalne zmote in histeričnih blodenj
Cantos postali ep dvajsetega stoletja, ki omogoča točno
brutalno analizo zmot in napak ter hkrati s tem prikaz
(čeprav omejene) iskrenosti, prav ker razkriva bes,
grandioznost in Poundovo nasilje v srcu modernizma?

24 »Hkrati Canto 40 slavi nasilje proti človeškim bitjem. To nasilje je upravičeno
z obliko mita. Prav tako je upravičeno z metaforo spremeniti človeška bitja v
zveri in jih nato kot takšne obravnavati. Isti um je tukaj na delu, ki bo kasneje
imenoval ne samo Jude ampak tudi ostale kot ‘rajo’, ‘ovce’, ‘jagnja’ in ‘svinje’.«
Casillo: Genealogy, str. 154. In: »Primeri Hitlerja, Célinea in Pounda potrjujejo
Horkheimerjevo in Adornovo (…) tezo, da je fašizem moderna žrtvovalna religija.
Čim so prepoznane kot projekcije, se fašistične obtožbe nasilja proti Judom
razkrijejo v pravi luči, kot priprava in upravičevanje žrtvovalnega umora ali
‘žrtvovanja’ ‘izbranega sovražnika’, ki leži v ‘središču’ fašizma. Prav tako, čim je
fašistični ritualizem slečen svojih lažnih mitičnih in naturalističnih upravičevanj,
stoji razkrit kot čista človeška agresija v svoji najzlobnejši obliki. V ‘neomejenem’
nasilju fašizma, je vsa ‘predzgodovinska’ groza civiliziranega človeka, kot tudi
njegovo hrepenenje za dolgo izginjenim ritualnim redom, ‘rehabilitirana kot
racionalni interes s projekcijo na Jude’. Poundov fašizem je očiten prav tako v
njegovi atrakciji k žrtvovalnem in ritualističnem redu konfucijske Kitajske, ki jo je
ali zamenjeval s fašizmom ali gledal kot model za Mussolinija in Hitlerja.« Casillo:
Genealogy, str. 253.
25 Terrel: Companion, str. 178.
26 »Sonce je tako logocentrični znak, simbol božanskega izvora ali starš (Pater
Helios) jezika, razuma in reda. Kolikor človek ima razum in govor, ki je del njegove
opremljenosti luči, lahko razume in posnema red nad katerim kraljuje sonce,
tako kot dober sin posnema svojega starša. In tako je svetloba povezana z eno
od Poundovih najljubših tem, potrebo po prepoznanju naravnih, predeksistenčnih
in hierarhičnih razlik med stvarmi, imenovati stvari s pravimi imeni, doseči
intelektualno in verbalno jasnost. Z vzpostavitvijo ‘pravilnih denominacij’ (Cheng
Ming), človek ustvari diskurzivno strukturo ali ‘vzorec’, ki je mimetični refleksija
‘pred-določene’ Naravne hierarhije: diskurz sam je hierarhičen in organski sistem
pomenov, ‘korenin’, ‘središč’ (85/549), ‘vej’ in ‘vejic’. V Poundovi mitologiji je
paternistični logos in luč sonca povezan izmenljivo z falusom in njegovim semenom,
plugom in kmetovim sejanjem. Oplajajoč Mati Naravo in povzročujoč rast stvari,
sonce je moško in očetovsko, medtem ko je Narava, ali snov (HYLE) ženska in
materinska.« Casillo: Genealogy, str. 26.
27 ibid.
28 Terrel: Companion, str. 724.

UZURA DO KONCA
»Glej zver, ki z repom šiljastim prihaja,
ki gre čez gore, lomi zid in meče,
poglej to beštjo, ki ves svet osmraja«
Dante: Inferno, Canto 17 (re: Gerion)
»Že deset let žvižgam tem skalam
pa se še nobena ni premaknila brez denarja.«
Pound: Canto (?) citiran po spominu

51

Michael Alexander imenuje Canto 45 (Uzura Canto)
najjasnejšo eksplikacijo principa celotnih Cantos.
»Njena starozavezniška litanija efektov uzure na
naravno življenje je polno mučne moralne indignacije,
strasti, ki ostane, ne glede na zadržke, močno
impresivna (…). Nenavadno je (…) videti sprejeto
mojstrovino modernizma tako popolnoma arhaično v
dikciji in kadenci, tako docela dogmatsko in moralno
v namenu. Njene vrednote niso nič manj reakcionarne:
njeno razglašenje srednjeveških vrednot bi takoj
podpisala William Morris in Papež Leo XIII.«29 Kot rečeno
Uzura Canto (z ideogramsko metodo) ohranja vse
definicije uzure skozi čas, a sama (čeprav v opombi)
definira uzuro drugače kot mainstream srednji vek.
Tradicionalna definicija uzure je posojanje denarja z
oderuškimi (eksorbitantnimi) obrestnimi merami. V
Peti Mojzesovi knjigi (Deuteronomium 23: 19—22) je ta
praksa obsojena takole: »Ne prinašaj hotniškega plačila,
ne pasjega denarja v hišo Gospoda, svojega Boga, za
kakršnokoli zaobljubo! Kajti obojno je gnusoba Gospodu,
tvojemu Bogu. Ne jemlji od svojega brata obresti za
denar, obresti za hrano, obresti za kakršnokoli reč, ki se
posoja na obresti! Od tujca smeš jemati obresti, da te
blagoslovi Gospod, tvoj Bog, v vsem, česar se loti tvoja
roka v deželi, ki greš vanjo, da jo prejmeš v last.«30
Katoliška cerkev je prepovedala prakso uzure kategorično
do reformacije, ko jo je John Calvin uspel zaobrniti.
Calvin je trdil, da Deuteronomium prepoveduje uzuro
samo v kolikor nasprotuje lastnemu kapitalu (equity) ali
dobrodelnosti. Poundova definicija je bolj specifična. V
tej definiciji je, kot pravi Christine Froula, »legitimnost
računa obresti odvisna od resnične porasti v vrednosti,
ki ga posojen denar uporabljen v korist (put to use)
doseže. Pound je največje kršilce tega principa videl v

privatnih bankah, ki jim je dana moč ustvariti denar ali
kredit iz nič; in v svojih Fifth Decad Cantos se ukvarja z
legitimnimi in nelegitimnimi — ali dobrimi in slabimi —
bančniškimi praksami. Ustvarjanje denarja ex nihilo je
bila podlost proti kateri so bili usmerjeni vsi Poundovi
poskusi ekonomskih reform.«31
Froula trdi, da je Pound razumel (kar po njej Marx, ki je
denar obdal z lastnostmi kvazi-religiozne narave, očitno
ni), da denar ni niti blago niti strnjeno delo, ampak nič
drugega kot simbolična označba kredita (posojila), ki s
pravico pripada ljudem družbe in ne privatnim bankam.
Če bi vlada ohranila nadzor nad denarjem/posojili
(predpostavljajoč iskreno implementacijo le-teh/tega),
bi se obresti, namesto da gredo k privatnim bankam,
ustvarjajoč neizmerno bogastvo, akumulirale kot
skupnostni kapital razpoložljiv za javna dela. Odvisno
od vladnih odhodkov, morda ne bi bilo več potrebe
po carinjenju davkov, država bi pravzaprav morala
plačevati državljanom dividende. Po tej logiki in po
Poundu so vlade izdale ljudi, ko so avtorizirale privatne
banke, da ustvarjajo denar iz nič in se nato bogatijo le
z zaračunavanjem obresti nanj. Kot pravi Ronald Bush:
»Na koncu moramo priznati, da je uzura skozi Danteja
kombinirana z Douglasom v Poundovi misli postala
ne samo sodobni problem, ampak najpomembnejši
emblem Cantos za padec ‘zelenega sveta’ naravne
darežljivosti.«32
A uzura v Cantos ni predstavljena tako kot jo Pound
predstavlja v svoji opombi, predstavljena je preko
metafor bacilov, fekalij, obdana z nadnaravno močjo zla
povzročanja indistinkcij in množenja impotence. Uzura
Canto s trpno-resnim slogom postavi uzuro nasproti
dejanskim človeškim vrednotam, ki jih blati, negira,
nadinterpretira in pregazi: dobre hiše, dober kruh,
dobro umetnost, naravno plodnost.
Cantos obsojajo uzuro, (Ronald Bush jo definira kot:
obsesijo z bogastvom definirano v denarnih kategorijah),
ne samo ker omejuje umetnikovo kreacijo, ampak ker
pervertira darežljivost in hranljivost Božje umetnosti,
ki je narava sama. Ob tej interpretaciji uzure kot
temeljnega koncepta, ki je informiral vsa Poundova
dela, zasledimo podobno mutacijo v ideologijo, demagogijo in osnovni Poundov dualizem, iz načina in
perspektive, ki uzuro demonizira v absolutno zlo (kar
vključuje borbo proti njej, ki pa lahko mutira v sovraštvo

29 Michael Alexander: The Poetic Achievement of Ezra Pound.
http://www.english.illinois.edu/maps/poets/m_r/pound/canto45.htm
30 Sveto pismo, ekumenska izdaja, Ljubljana, tiskarna Delo, 1992. Morda bo pomen
jasnejši iz angleščine: »Thou shalt not lend upon usury to thy brother; usury
of money, usury of victuals, usury of any thing that is lent upon usury: Unto a
stranger thou mayest lend upon usury; but unto thy brother thou shalt not lend
upon usury: that the Lord thy God may bless thee in all that thou settest thine hand
to in the land whither thou goest to possess it.«
31 Christine Froula: A Guide to Ezra Pound’s Selected Poems.
http://www.english.illinois.edu/maps/poets/m_r/pound/canto45.htm
32 ibid.

52

in s tem karmično paraziterstvo na dejanjih abstraktnih
percipiranih parazitov). Kot pravi Robert Casillo:
»Medtem ko Pound nikakor ni sovražen do vseh oblik
denarja, obsesivno napada obliko uzure — za katero
misli, da so jo ustvarili Judje in ki je v ekonomiji
virtualni ekvivalent abstraktnega in monopolističnega
Boga Judov, ki ustvarja resničnost ex nihilo. Hkrati
je Pound prepričan, da judovski uzuraši izkoriščajo
iskreno delo in omejujejo sile proizvodnje. Implicitno
verjame, da Judje, za katere je delo ‘prekletstvo
Adamovo’, zavračajo princip dela. Uzuraši, pravi Pound,
so ‘proti naravni porasti agrikulture ali kateregakoli
produktivnega dela’. Drugje razkrije, da medtem ko
niso vsi uzuraši nejudje, je sistem uzure (v govorih
‘Jewsury’) bistveno judovski — ‘seveda se je nesmiselno
predajati antisemitizmu in puščati nedotaknjen
Hebrejski monetarni sistem, ki je ogromen instrument
uzure’.«33
»Čeprav uzura izgleda samo ekonomsko zlo, Pound
sklene, da je ekonomija ključ do zgodovine in da
kulturna vitalnost sloni na pravi uporabi denarja. Glede
na to najde dokaze uzure skozi Zahodno družbo in
kulturo.«34
Prej omenjeni Adendum za Canto C, ki je nastal okrog
1940—1941, a je v novejše izdaje Cantos umeščen na
konec med fragmente, je (po Casillu), kot Poundovi
Govori, halucinatoren, poln dupliciranih, množečih se
pošastnosti:
»The Evil is Usury, neschek the serpent …
The canker corrupting all things,
Fafnir the worm, Syphilis of the State, of all kingdoms, 
Wart of the commonweal,
Wenn-maker, corrupter of all things.
Darkness the defiler, Twin evil of envy,
Snake of the seven heads, Hydra, entering all things …«
(Addendum, 100/798)

Kot samopomnoževajoči črv je uzura tudi sifilis, čigar
bacil ustvarja svoje dvojnike medtem ko se razjeda
navznoter; rak, monstruozna duplikacija življenja
celice; večglava kača, amfibična Hidra; in »Dvojno zlo
zavisti«, dvojnik. Ti verzi implicirajo nasilje, saj uzura
napada državo, prinaša smrti in profanacijo, evocirane
v tem primeru kot kolaps notranjega in zunanjega.
Uzura prekoračuje vrata templjev in onesnaži »dobravo
Paplosa« (Addendum, 100/798). Kot grešni kozel je
uzura parazit, rak, monstruozen izloček, ki ga je treba
izrezati iz organske skupnosti35.
»Več kot uničevalec kulturnih distinkcij je uzura bistvo
profanacije, uzura ne pušča nobenega aspekta religije
nedotaknjenega. V Visiting Card (1942) Pound govori
o dveh silah zgodovine: prva ‘razdvojuje, razbije in
ubija, falsificira vsak jasno delineariniran simbol … in
uničuje ne eno, ampak vse religije’; druga ‘kontemplira
enotnost misterija’ in ‘podobo bogov’, ki ‘premikajo
dušo h kontemplaciji in ohranjajo tradicijo neločene
luči’. Pound je za proces desimbolizacije krivil uzuraše
in ‘Ikonoklaste’, ‘moč gnitja’ kot ‘bacili tifusa ali
bubonske kuge’. Uzura je nasilna kuga, ki inficira vse in
reducira vse na stanje nediferenciacije.«36
»V Uzura Cantu uzura povzroči otopitev igle v roki
deklice, preprečuje predilcu do svojih statev in rezalcu
kamnov do svojega kamna. Drugje je Pound pisal, da
‘sila Juda’ uničuje CELO zidarjevi keli (zidarski žlici).
Uzura proizvede obliko kastracije, ki vodi v impotenco.
Napada sama orodja in impulze umetnosti in preprečuje
sam trenutek njenega začetka (inception). Končan
umetniški proizvod uzura izpridi tako, da ali ‘njegove
črte odebelijo’ ali da zbledi, zvodeni in končno izgine.«37
V Adendumu se Pound sklicuje na grško besedo za
uzuro, ki je tokos38, ki pa hkrati pomeni rojstvo, razmnoževanje39. Čeprav se Pound trudi izolirati pomen
uzure (z ali brez ideogramske metode), množi njene
pomene in jo definira kot tisto nedoločljivo, kot tisto, ki
ima moč prehajati in vstopati povsod, kot bacili, bogovi
ali sile zla.
»Derrida je opazil, da je eden od pomenov uzure (…)
izbris z ribanjem, ali zmučenost, počasna erozija
(…) podob (…) na kovancih. Videli smo mnogo
takšnih primerov pri Poundu, ki se boji zatemnitve,

33 Robert Casillo: The Genealogy of Demons: Anti-Semitism, Fascism, and the
Myths of Ezra Pound, str. 34.
34 ibid., str. 35.
35 ibid., str. 306.
36 ibid., str. 245—246
37 ibid., str. 47—48.
38 Zanimiva je prav tako povezava, ki jo Casillo razvije med devico Torcella
imenovano Theotokos (ali Matero Božjo) in uzuro ali tokos, ki jo Pound povezuje z
darežljivo partenogenezo močvirja. Casillo, str. 317.
39 ibid., str. 220.

53

razvodenitve ali ‘zgnitja’ podob, (…) izgube mej,
gostenja črt. Za Pounda je uzura primerljiva s ‘sifilisom’
in ‘rakom’ (…). Ne glede na to se uzura tradicionalno
asociira z rastjo, darežljivostjo in obrojevanjem sadov.
Spomnimo se drugih Poundovih metafor in simptomov
uzure: močvirje, partenogeneza (…), rak, izločki. Pound
tako predstavlja uzuro v smislu nepomirljivih nasprotji.
Uzura je (…) ekonomija pomanjkanja in hkrati nevarno
preobilje. Lahko razumemo zakaj ne zmore definirati
uzure, saj je uzura naddoločen koncept, v katerem
so nasprotne metaforične ideje že prisotne. Pound ni
sovražnik uzure per se, saj ne ve kaj dejansko uzura
je. Raje, uzura je ime, ki ga da Pound nedoločljivosti
sami.«40
Kar je zanimivo je, da je Pound Cantos na koncu spoznal
kot skupek nedokončanosti, napako polno zmede, ki ji
manjka jasnosti in ki ima vse atribute močvirja ali po
Casillu uzure (»a tangle of works unfinished« (166/795),
»a botch«). Cantos so postali, kar je preklinjal, tako kot
je sam v svojih očeh postal žrtev, junaški mesija okrog
katerega so se začeli zbirati privrženci v St. Elizabeth,
ki so ga videli kot svetnika in politično žrtev.
»Pound je verjel, da mesijanski kulturni junak trpi
družbeno viktimizacijo in ta viktimizacija dokazuje
njegov poseben status; v nekem smislu je bolj zaželjeno
trpeti družbeno mučenje kot indiferenco.«41
Pound se v Metatu pri Pisi vidi trpeti kot Kristus »z
dvema tatovoma ob meni« (Canto 74) in v Cantu 91 se
razglasi za fašističnega mučenika.42
»Še en razlog je, da se je Pound upiral kolapsu. (…)
Njegov ekstremni antisemitizem koincidira z rastočo
željo po pripoznanju (…). Grobo rečeno, povezan je z
njegovim pomanjkanjem uspeha. Ne glede na povojno
trpljenje in prav zaradi njega (…) je bil Pound dosti bolj
uspešen po vojni kot pred njo.«43
Robert Langbaum trdi, da obstaja manko fuzije med

poezijo in Poundovimi idejami še posebej glede
njegovih idej o denarju, čeprav se z Langbaumom
nikakor ne gre strinjati, ko trdi da »moderne bančniške
prakse koincidirajo z nezaslišano Evropsko blaginjo«,
saj koincidirajo hkrati z nezaslišano bedo in revščino
neevropskega sveta. Langbaum bere Usura Canto precej
dobesedno in trdi slednje, nasproti verzom:

Šele na koncu tik pred smrtjo l. 1972 je Pound priznal,
da je vzrok uzure človeški pohlep, na koncu pa tudi to
ni bilo to:

»‘Usura rusteth the chisel 
It rusteth the craft and the craftsman
Usura slayeth the child in the womb 
It stayeth the young man’s courting 
It hath brought palsey to bed, lyeth 
between the young bride and her bridegroom
CONTRA NATURAM.’

»Vzrok je LAKOMNOST.« Ampak spet identificira en
vzrok, ki naj bi bil kriv za zlo. Še vedno deluje po isti
strukturi, čeprav sovražnik tako ni več jasno določljiv
kot recimo Judi, bankirji ali centralne banke. Problem
je nekje drugje, problem je vedno nekaj drugega, nekaj
temnega, skritega in nerazrešenega znotraj tisočletnega
vprašanja: čemu na svetu zlo? Kako je možno, da nekje
cvetijo rože in hkrati nekje ljudje ljudem iztikajo oči?
Miyake prav tako pokaže, da pod režimom konfucionizma, ki je funkcioniral kot gesta političnega
obnašanja, ni svobode, niti pravice, saj se recimo z
zločinom sina, mora pokesati cela družina, ki ni bila
zmožna prinesti reda v hišo. Napaka Poundove sodbe
naj bi po Miyake prav tako bila v aplikaciji danteskne
sodbe na zgodovino.
»Srednjeveški mistiki so iskali Boga, ki ga lahko srečamo
samo, ko je naša voljnost/volja (willfulness) razbita
na koščke, medtem ko je Pound v svoji kontemplaciji
videl samo kar je hotel videti. (…) Niti Richard Sv. Viktor
niti Dante nista enačila njune vizije Raja z dejanskimi
zgodovinskimi obdobji, medtem ko je v Poundovih
Cantos, raj dejansko obdobje zgodovine, ki se je zgodilo
pod idealiziranimi konfucijskimi cesarji. (…) Fenollosa
in njegova ezoterična budistična kontemplacija je
podpirala Pounda v tem bolj kot karkoli drugega. Če
ne bi bilo Fenollosove drzne sinteze dejanskega in
idealnega, Poundov tostranski Raj (…) ne bi nikoli bil
to kar je zdaj. Sprejemajoč Fenollosovo identifikacijo
dejanskega z idealnim (…) delajo Poundova nebesa
povsem neprepričljiva, ne kot poezija, ampak kot opis
resnice in pravice. (…) Spodleti kot kontemplacija
pravice v proučevanju zgodovine.«46
V kolikor je vsaka zgodovina zgodba tistega česar
nam ni uspelo pozabiti, si Pounda raje zapomnim po
transmisijah njegove milozvočnosti (pod uvidom lastne
krhkosti) nasproti njegove samodivinirane podobe
mesije novega reda in kulture, fašizma in okultnega

A prebivalstvo je med devetnajstim stoletjem enormno
naraslo, in medtem ko so rokodelstva upadala, so
literatura, glasba, slikarstvo, filozofija in znanost cveteli.
Ruskin je ugovarjal istim družbenim simptomom, a jih
je pripisoval nezaslišano kompleksnim vzrokom, ki jih
je sprožila industrijska revolucija in ne enemu vzroku,
ki se ponavlja skozi preteklost. Ruskin in Pound, kot
vsi romantični misleci, vključno z Eliotom, so v svoji
družbeni misli nostalgično hrepeneli po organski družbi
preteklosti.«44
Lahko se strinjam z Miyake (čeprav ji lahko tako kot vsaki
teoretski analizi očitam posploševanje), da se Poundova
usodna zmota prepleta z njegovo ideogramsko metodo
in njegovo željo po identifikaciji enega problema iz
katerega izvira vse zlo na svetu; in z identifikacijo
katerega in njegovo ukinitvijo bi se vse spremenilo. Ko
Pound odkrije, da je temeljni vzrok vojn in zla uzura,
išče zgodovinske dokaze in dokazuje razcvet in propad
dinastij preko bančniškega oderuštva in ekonomskih
mahinacij bank/vladarjev (ali kasneje judovstva).
Miyake napiše, da je Pound tako kot Konfucij celo
življenje verjel, da so ljudje po bistvu dobri in da je
greh samo človeški izum (»as to sin/ they invented it,
eh?/ to implement domination?« Canto 113/789, kar
pa Casillo bere kot obtožbe proti Judom in Poundov
antimonoteizem, celo antisemitizem). Po Miyake je
človeštvo trpelo pod oderuštvom (uzuro), sistemom,
ki dovoljuje manjšini dvigovati cene za njihov privatni
dobiček, izkoriščujoč nevednost ljudi, ki to dovolijo.

40 ibid., str. 221.
41 ibid., str. 309.
42 »Sprašujem se, če je Pound podzavestno želel, se celo zarotil, za takšno
viktimizacijo, ki je hkrati opravdanje genija.« Casillo., str. 310.
43 ibid., str. 308
44 Robert Langbaum: ‘Pound and Eliot.’ v Ezra Pound among the Poets.
http://www.english.illinois.edu/maps/poets/m_r/pound/canto45.htm
45 Citirano v Miyake: Ezra Pound and the Mysteries of Love, str. 221
46 Miyake, str. 221—222.

54

projekta v srcu modernizma — in sicer v izjavah kot:
»That love be the cause of hate/ something is twisted«
(Canto CX)

»Re USURY:
I was out of focus, taking a symptom for a cause.
The cause is AVARICE.«45

»Le Paradis n’est pas artificiel
For a flash,
Then agony,
(Canto XCII)

but is jagged,

for an hour.
then an hour,

then agony«

»The temple is holy,/ because it is not for sale«
(Canto XCVII)
»And to know beauty and death and despair
and to think that what has been shall be,
flowing, ever unstill«
(Canto CXIII)
»The kindness infinite
of her hands
(…)
And that the truth
is in kindness«
(Canto CXIV)

55

ALLEN
GINSBERG

X

PREVEDEL TIBOR HRS PANDUR

LITANIJA VOJNEGA DOBIČKA
Ezri Poundu
To so imena podjetij, ki so ustvarila

dobiček iz te vojne
devetnajsto oseminšestdeset Annodomini štiri tisoč
osemdeset po hebrejsko
To so Korporacije, ki so profitirale s trgovanjem

kožo-odžigajočega fosforja ali z metki fragmentiranimi

na tisoče meso-predirajočih igel
in tukaj našteti denarni milijoni pridobljeni od vsake zadruge za

proizvodnjo
in tukaj dobički oštevilčeni, indeksirani, narasli skoz desetletje, spravljeni

v red
tukaj imenovani Očetje na čelu teh industrij, telefoni,

ki usmerjajo finance,
imena direktorjev, stvariteljev usod, in imena

delničarjev teh usojenih Seštevkov,
in tukaj so imena njihovih ambasadorjev Kapitala,

predstavnikov zakonodajnih teles, tistih, ki sedijo in pijejo

v hotelskih lobijih in prepričujejo,
in ločeno našteti, tisti, ki jemljejo Amfetamine z
56


vojsko, opravljajo, se prepirajo in prepričujejo,
predlagajo pravila imenujoč jezik, ki predstavlja strategijo, to

storjeno za plačilo kot ambasadorji Pentagonu, svetovalci

vojski, plačani od njihove industrije:
in to so imena generalov in poveljnikov,

ki zdaj delajo za proizvajalce vojnih dobrin;
in nad temi, imenovana imena bank, zadrug,

naložbenih skladov, ki nadzirajo te industrije:
in to so imena časopisov v lasti teh bank
in to so imena radijskih postaj v lasti teh združb
in to so številke tisočih državljanov zaposlenih v imenovanih podjetjih;
in začetek tega obračuna je 1958 in njegov konec leta 1968,
da bi statistika bila ohranjena v urejeni zavesti,

koherentni & dokončni,
in prva oblika te litanije začeta prvega dne Decembra

1967 napreduje to pesem teh Stanj.

57

SUHEIR
HAMMAD

X

PREVEDEL TIBOR HRS PANDUR

In kako naj kričim, ko mi ne ostane glasu
In kdo bo odgovoril na ta vprašanja namesto mene
Ne Rachel Corrie, ona je mrtva.
In ne glede na kar katerakoli vojska reče
Videla sem fotke in ta ženska je nosila oranžno
Pravilna in živa eno minuto in umirajoča pod gruščom naslednjo
Celo jaz, se zdi, sem razvila trdosrčnost glede smrti palestincev,
Ker mi umor te bele punce iz Olympie Washington lomi srce in medli kri
Približno deset palestincev je bilo ubitih od včeraj,
Ko je goseničasti buldožer, ki ga je vozil človek, demoliral dom, ki je bilo njeno telo,
Če kdo pozna njeno družino, prosim predajte jim moje sožalje in žalost.
Na internetu še vedno najdete njeno telefonsko za sestanke in organizacijo.
Še vedno lahko berete njena poročila iz Palestine, bila je dobra pisateljica.
So ljudje, ki pišejo: saj sploh ne bi smela bit tam iz inata
Zdaj je mrtva.
Hvala bogu
Zdaj je mrtva.
Izdajalska kurba.
Zdaj je mrtva.

NA ROBU
(to je za Rachel Corrie in njene starše)
Ker prihajamo od nekod
In prihajamo iz nekaterih ljudi
Mi, ki postavljamo svoja telesa in življenja na kocko
Na robu solz, prištevnosti in vojne
Se počutim nemočna, brezupna in manj kot živa
Kaj rečemo mladim ljudem?
Kako rečemo, da tvoj glas nič ne pomeni
Tistim, ki mislijo, da se gre v življenju za moč nad drugimi
In pohlep in kje je varno misliti s svojo glavo
In se truditi na polno, da si ne bi želela koga poškodovati
Nikogar nočem poškodovati
Bog ve, v Iraku otroci gledajo s strahom proti nočnemu nebu
Kot da ne bi bilo zvezd, samo bombe v kozmosu
In bojijo se zemlje, ker lahko zdaj preštejejo rake v svoji soseski,
Kjer nekoč ni bilo nobenih
In kako naj povem ameriški mladini, da popularna kultura ne pomeni ničesar pravici
In vse, da jih obdrži otopele za svet
58

Kaj naj rečem mladim o nenasilju, ko lahko sami vidijo
Kako niti svetla oranžna in glasno kot megafon in kamere in ameriško državljanstvo
Ne bodo ustavili tvojega umora.
Spomnim se dnevov, ko so linčali in razčetverili črne fante že,
Če so gledali bele ženske, zdaj dolarji davkov sesuvajo nestrinjanje, kjerkoli cveti.
Človeški ščiti za človeške tarče.
Besede so, ki jih jemljem nazaj
Prilaščam si jih nazaj in nikomur ne bom dovolila, da diktira moj jezik.
Nobenega desnega krila ni, krilo je iz narave in umor je morda človeški,
A ni naraven, tudi če se živali jejo, je to kar potem smo: živali?
Če je temu tako, povej mamojeb
Ni mame vseh bomb
Blair, Sharon, Bush, vsi imajo mame
In ne glede na to kaj naredijo, je nekaj tam kar ljubijo:
Belo moč, nafto, potrebo bit edini božji izbranci karkoli,
A nekaj ljubijo, ker njihove mame ljubijo njih
Bomba ne ljubi ničesar
Nima mame
Ne govori o življenju
Ni mame vseh bomb
Samo več samouničenja človeštva
Ni varnosti v ustrahovanju
Vem, ker sem bila ustrahovana in vem zdaj
Z mojimi prvimi sivimi lasmi in s spoštljivim čudenjem
59

Da pri avtentični moči ne gre za druge, ampak za sebstvo
To ni pesem
To ni grožnja
To je obljuba
Bog ima boljšo domišljijo kot mi vsi skupaj
In ne vem kakšno obliko bo privzela kazen
Ampak videla sem kako se karma dogaja in spet se bo
In ko se bo, bom pela imena nedolžnih
In stala bom s tistimi, ki so svoje roke ohranili čiste krvi
In svoja srca čista pred sovraštvom
Težko je ne sovražiti zdaj
A bila sem ljubljena
Ljubila sem
In vem, da tisti, ki dehumanizirajo svoje sovražnike
Dehumanizirajo sebe.
Mirovno delo je pravično delo je božje delo.
Rachel Corrie je napisala, citiram:
»Ne glede na to, mislim da me nobena količina branja, udeležb na konferencah, gledanja dokumentarcev in
poslušanja izpovedi ne bi mogla pripraviti na realnost situacije tukaj. Ne moreš si predstavljati, razen če jo vidiš
in tudi takrat se dobro zavedaš, da tvoje doživetje nikakor ni resničnost, s kakšnimi težavami bi se izraelska vojska
soočila, če bi ustrelila neoboroženega ameriškega civilista in dejstvo, da imam denar za vodo, ko vojska uničuje
vodnjake in seveda, da imam možnost oditi. Nihče iz moje družine ni bil ustreljen, med vožnjo z avtom, z raketo iz
stolpa na koncu glavne ceste v mojem rodnem mestu. Imam dom. Dovoljeno mi je videti morje.«
Konec citata.
Ona je zdaj mrtva.
In morje bo pogrešalo njen pogled
Palestina bo pogrešala njeno srce, a predvsem
Njena družina bo pogrešala njen dih
In Predsednik Združenih Držav (kdaj se je to spet zgodilo?)
Je razglasil vojno Iraku, tako je obljubljenih še več smrti.
Kaj naj povem mladim o čemerkoli, še posebej o človečnosti in morali?

Kot sama krhka ženska postava proti stroju uničenja?
Katero večjo zgodbo povedat?
Na robu vojne
Naj naša moč pride od ljudi, za katere je bila Rachel
Corrie umorjena, ker jih je branila.
Na robu vojne, naj naše upanje pride od drug drugega
Na robu teže
To ni vojna
Na robu kateregakoli novega zastarelega
Imperialističnega projekta, ki naj bi to bil,
Naj Rachel Corrie živi v našem odporu, v našem
Zasledovanju pravice
In v duhu sestrstva na robu vojne, naj si zapomnimo
Kako božanska so človeška bitja lahko.

Skoraj mesec pred njenim umorom je Rachel pisala domov. Citiram:
»Veliko ljudi hoče, da bi bili njihovi glasovi slišani in mislim, da moramo izkoristiti naše mednarodne privilegije, da se
te glasove sliši direktno v ZDA, namesto preko dobronamernih internacionalcev, kot sem sama. Šele začenjam se učit
— in pričakujem, da bo tutorstvo zelo intenzivno — o zmožnosti ljudi, da se organizirajo proti vsem verjetnostim in
se upirati vsemu navkljub.«
Konec citata.
Več besed si prilaščam nazaj:
Junak, pogumna, vojak.
Ta mlada ženska je storila nezamisljivo.
Ni oklevala.
Ni trenila.
Ni odnehala niti napram obličju smrti
Kakšne večje verjetnosti
60

61

MAŠA
MOČNIK

AVTO JE DOBER
Vžgala sem avto
Tokrat ne rečem
Pojdi z mano
kako si se tega otepal
Motor brni
Ne rečem
Pojdi z mano
Luči so še,
ljudje še ne spijo
Ne rečem
Pojdi!
Naselje ni tiho,
postane besede
so danes težko obležale
Nič ne bom rekla
Šla bom
in nič povedala
Avto je prižgan,
čakam, da vsi zaspijo
Sama bom šla,
nihče ne bo slišal
Motor bo brnel,
ko bodo spali
Avto bo predel,
moj tihi avto
s finim motorjem
Ponoči
V spečem naselju
V garaži

TOMAŽ
GRUŠOVNIK

GRAND TIČ
13.8.2012
MEGANISI
Stvari, ki sem jih v preteklih dveh dnevih počel prvič v
življenju:
- jadral na veter po vodi;
- opravil veliko potrebo v naravi;
- ujel obrok beljakovin živalskega izvora (riba vrste
Mugil cephalus);
- in potem pral posodo med plavanjem;
K. pripoveduje o nevarnosti grizlijev.
14.8.2012
ITHAKI
Neumna besedna igra, ki pa mi ne gre iz glave: »Epsko?
— Itak!«
Na poti srečali delfine, verjetno Tursiops truncatus,
ki so plavali tik pred kljunom jadrnice. Spontano sem
se zagledal v usločene hrbte, naoljene in osoljene z
morsko vodo, jih obrezal ob hrbtenici, naseckal in vrgel
na domišljijski žar. Pogrešam sesalce. Jem samo ribe.
Plovbo na Itako v glavnem preživel ob cigareti, skrčen na
premcu: barki, tudi če bi bila 6 m daljša, bi še zmerom
manjkal tisti cm2 do udobja; kot življenju nasploh.
K. pogreša K4.
M. (13 let) je včeraj, ko smo po obali pobirali smeti,
naletela na ovitek od kondoma in rekla, uf, da je tu
nekomu bilo slabo.

X

X
62

63

15.8.2012
VATI (ITHAKI)

bazo v Avianu, Italija, okoli 8.20 po srednjeevropskem
času, kot drugo letalo v formaciji dveh letal v sklopu
misije operacije DENY FLIGHT v Bosni in Hercegovini
(tabela A-1). Vodja leta, Knight 13, je bil kapitan Paul
C. Strickland (tabela V-4,5). Okoli 1 ure in 59 minut
po vzletu se je strmoglavljeni pilot varno izstrelil iz
svojega letala, potem ko je izvedel nujni manever in
pristal na letališču Portorož, Slovenija. Po pristanku je
letalo prebilo konec pristajalne steze in se ustavilo v
drenažnem jarku ter utrpelo večjo škodo (tabela A-1).
Letališki gasilci so prispeli na kraj nesreče po približno
eni minuti (tabela V-3). Z nesrečo ni bilo povezanih
nobenih smrtnih žrtev. Edina škoda, prizadejana zasebni
lastnini, je polomljena pristajalna signalizacijska luč na
vrhu 6 čevljev visokega droga, približno 270 čevljev
oddaljena od konca pristajalne steze. Vendarle pa je
direktor letališča vložil odškodninski zahtevek zaradi
zaprtja letališča med popravljalnimi deli (tabela P-2).«1

Dva člana posadke, naravoslovca, sta se zbližala potem,
ko sta se srečala na letu na poti domov iz nekega
simpozija ali pa mogoče terenskega dela: A., ki je imel
sladkorno, je iz torbice povlekel svoj prenosni komplet
in se ponudil, da B. izmeri stopnjo sladkorja v krvi, s
čimer jo je zaradi izkazane pozornosti očaral. Rezultat
in-flight analize so bili znani nivoji sladkorja, preliti v
zaljubljenost.
16.8.2012
ITHAKI — MEGANISI
Preleti nas F-14 (Tomcat). Prelet je bil precej nizek, pri
veliki hitrosti, tako da letala nisi zaznal, dokler ni bilo že
prepozno. Potem si malo oglušel. Toliko, da ti NATO da
vedeti, da tvoje počitnikovanje obkrožajo bojni stroji s
svojimi idejami. Enkrat, ko sem bil na neki konferenci na
Cresu, so prve dni naokoli po zraku strašili MIGi, potem
pa se je cela reč nehala: doma sem ugotovil, da sta
oba MIGa strmoglavila (ker si je menda nek poveljnik ali
kdo vem kdo, z denarjem, namenjenim za vzdrževanje
letal, raje zgradil vikend): prvemu v formaciji je odpadla
kabina, ki jo je potem vrglo v drugega, in medtem, ko
sta se pilota varno izstrelila, je eno letalo padlo na
njivo, kjer je ravno delala neka babica. Spomnil sem
se tudi tega: ko sem kot pubertetnik bil na neki vaški
veselici v Pernici pri Mariboru, se je tam slučajno ustavil
nek tip z dirkalnim avtom, Američan, za katerega se
je potem izkazalo, da je bil vojni pilot in da je pred
časom z lovcem strmoglavil v Portorožu. Medtem, ko
je gledal nogometno tekmo vaških mladeničev v sklopu
spremljevalnega programa veselice in se ob tem napil,
nam je kazal ožganine, ki so bile posledica ugašanja
cigar na njegovi roki med ujetništvom v prvi iraški vojni.
Če si ga vprašal karkoli povezanega z letali in letenjem,
te je obtožil, da si tajni agent in da tebi — prekleti pički
— že ne bo ničesar razkril.
Doma izbrskam detajlno poročilo o nesreči v Portorožu.
V njim, med drugim, piše: »Dne 16. februarja 1994 je
Knight 14, ponesrečeno letalo (F16 CG, 89-2134), ki ga
je pilotiral kapitan George A. Uribe, zapustilo zračno

teles, bi enostavno morali premoči toliko poguma in se
higiensko odeti v tanka poletna oblačila (poleg tega pa
za kožo sploh ni zdravo, če se prži 12/7). S tega vidika
je L.A. veliko bolj kultiviran. Ne razumem, zakaj se
toliko pritožujemo nad lepoto. Najslabši izgovor je
»postmoderna invencija sprojiciranelepote« ala Ken,
metroseksualen moški, ki ga na laž postavi že najbolj
povprečen antični kip. Kar bodo ti dekonstruktivisti
dosegli, je samo to, da mi bodo zdaj še iz reklam ob robu
mejla začeli mežikati pirski vampi s kodrastimi venčki
okoli popka. Med vsem tem kravalom spolirane barke
tiho lulajo v vodov obliki žuborečih kontaminiranih
potočkov.

LJUBLJANA
Na Itaki so prodajali filozofe v obliki magnetkovza
hladilnik z izreki v stari grščini ter angleškim prevodom.
Recimo Demokrita s fragmentom B 230: »Življenje brez
zabav je kot dolga pot brez gostiln.« Mogoče bi morali
začeti promovirati naš oddelek v tej smeri. Verjetno
bodo to — Itak — slej ko prej od nas zahtevali.

17.8.2012
MEGANISI
Na vaški veselici na Itaki sem K. kupil helijev balon v
obliki roza zajčje glave, ki ga je zavezala za barko. Ko
smo se peljali mimo naključnih Italijanov, jim je reč — v
kombinaciji z golo kožo med preoblačenjem kopalk —
vzbujala asociacijo na »Playboy boat« (in to ne da bi
razumeli ime barke: »Grand Tič«). Zdaj smo zasidrani
zraven »Market Lady«.
18.9.2013
LEFKAS — MARINA
Italijanske done z robovi lahnih belih krojev vrtinčijo
testosteronsko meglico, ki se v poletnih nočeh ob
štrlečih jamborih spušča na pološčene krove športnih
plovil… misli si! Zvečine deske škripljejo pod koraki
nabreklih dedcev, ki se z brisačami okoli pasu brezsramno
sprehajajo do WCja in nazaj. Vsi, ki nimamo brezhibnih

1 Dokument dostopen na
http://pbadupws.nrc.gov/docs/ML0302/ML030290546.pdf

64

65

TIBOR
HRS
PANDUR

NOTRANJE ZADEVE
THE UNITED STATES OF MIND
I
S spranimi živci in drobovjem bluesa
Po karnevalu po vstajenju trnovega sonca
In krvave zore
Po poroki neba in zemlje
Vrnitvi kralja alkemični sintezi elementov
Ko sem se vrnu iz tripa k očetu in mami simbolično
K nevesti svoje duše
Pred reko, ki sem jo zamolil
In prepoznal spet hvaležnost
Kot ko skoz otroka oči ves svet povidiš na novo
Sem se zahvalil reki, da sem
Da pričustvujem temu čudežu
Da lahko čutim, da sem
Na lentu ob obali Drave
Potem ko je zora zružila ljudi
Ko sem šel in molil reki svoje roke
In videl da način kako prideš
Kako jo misliš definira vodo
Tvojo percepcijo nje
In tvojo prihodnost
Sem šel ob vodi med turisti
Me je ustavlo
Nisem hotel tja k očetu in mami
Sem bil jezen ker sta me oblekla
Ker me je zeblo, čeprav sta me rešla
Nekaj godrnjal in začel pisat
Vse kar misliš, da si zgubil, si pridobil
Kar misliš, da si dal, si dal
Kar misliš, da si zajebal, si naučil
Ujel poročno slavje svojega duha in materije
Jezus kronan iz množice
Mir iz katerega se je napisal
Spontanost njegovih gibov, ko je švignil mimo
Da sem flipnil v vodo kot kak novorojen labod
Čudež je, da je vsak trenutek tak
Neskončno soslednje vstajenj
Ki jih lahko tudi ne bi bilo

X
66

In zato, ter tako
Konstituirajo čudežno
∞

Pasivnih motenj naših pisav
Gestapa sreče
Hierarhij pokolov
Ničevosti modernih ekonomij
Samosovražnih amputacij/ bili so drugi časi
Kjer smo se ta sranja naučili skanalizirat
Skoz delo in skoz branje
Skoz sanje in sodelovanje
Nebo je neslo semena našega dela
Delce naših glasov
Veter ki jih je hranil
Nas je v drugih ohranil
V hišah ušesih telesih in stanjih
V stanovanjih ki niso več stala
V stanjih ki so se dala
In se obnovila iz nič
Kot kak perpetuum mobile človeške prijaznosti
Možnosti! Vsaj možnosti!
Na ruševinah sodobne praznosti

To je razlog za upanje
Bolj žalosten pa vendar
Sanjaš nekaj lepega, poročaš o tem
In se počutiš dobro, ker ti to daje vedet
Da je tvoj organizem še zmožen lepote
Pozitive, upanja karkoli
Da poštekaš ta en glimpse enosti
Ki daje smisel življenju
Ali vsaj usmiljenje, ki si ga privoščijo možgani
Po toliko samopohabe
II
Za njih blagostanje
Za nas kar ostane
Sanjal skupnost lepo kot bog
Kjer vsi smo živeli od darov narave
Meli smo sadje in tehnologije zaznave
Ob reki so bli čolni, ladje
Ko smo gospodarje izgnali in prevzeli plantaže
Nežnost dotikov smo meli
Srečo pridelkov
Smeh solidarnosti
Glas je širil ljubezen skoz čas
Kot brezciljna semena sredozemlja skoz veter in nas
Kot sladke banane ki so nam rasle iz stropa neba
Pozornost prijateljstva in usmiljenje do lovcev,
Ki smo jim licenco vzeli
Bil nas je smeh razumevanja
In sladkih obetov jutrišnjih dni
Zapičeni v svetost trenutka kot smo bili
Neskončne rasti
Naše težko priborjene skupnosti

III
Odprte možnosti svobodnega medsebojnega
Oplojevanja
So se širile skoz nas
Skoz čas
Brez krivde
(in nepredstavljivo!) brez omahovanj
Brez projekcij, čeprav smo druge videli v nas
In sebe drugje
Razpršeno
Spoprijateljeno s sivimi bloki, gozdi in njivami cest
Nekak eno
Z okolji hišami in drevesi mest
Pobrateno z okusi trenutkov
Z izzivi in preizkušnjami maničnih dni (depresij)
Magičnih treznosti
Undulacij emocij neustavljivih tokov
Svojih lačnih tavajočih duhov
Demonov dedovanih domov
Kot da bi se nenadoma zazavedali
Da smo že kar bomo postali
In da kar smo postali že bili
Sprejeti, odprti in čisti

Verjetno vse ni blo tako harmonično,
Ampak je bil kot en drug čas
Brez represij podzavesti, brez očitkov vesti
Brez paraliz inercij
Dvomov neutemeljenih uspeha obsodb
67

Rešeni lažnih aspiracij
Pomirjeni v divjanju stvarnosti
Praznični vsled negotovosti
Odprti glede nepredvidljive prihodnosti

Nič bolj drugače kot zdaj
Samo bolj optimistično
Kot razpolagajoč z skupnimi viri
In dolžni nikomur ničesar nikoli
(razen uslug in pozornosti,
ne pa digitalnih enot
ki jim resničnost zagotavlja le
armada brutalcev)

Srčni vsled enosti, ki kao prihaja
In nikoli ne pride
Eni v utripu in eni v gibu
Mnogi v mislih
Eni v dotiku

Dokler smo v drugih iskali potrditve
Smo bili zgubljeni
Dokler se nam ni dalo smo pač ostali
Zmrznjeni in sami
Ampak vsi ki smo jih poznali
So v nas ostali kot del semen
Ki so nas oplojevali

Konstantno deljeni
Konstantno množeni v dajanjih
Svobodni kot ptiči
Čeprav ptiči niso svobodni
Samo dom si znajo kjerkoli nardit
Letijo in njihove misli so zdaj
Ampak ravno zato kr letijo
Si lahk kjerkoli gnezdo nardijo

Sebi smo se smejali
Nismo gojili zamer
Samo banane
Nismo hotli ugajat
Samo dihat

Brezbrižni vsled vse napajlane negative
Projekcij zgubljenosti
Da kao ni alternative
Sprijaznjeni z davno glasbo miksa žalosti in sreče
Nekak onstran žalosti in sreče
Pozabli jezo ki se je pnela iz globin
Naših sijočih polj
Črte zahtevajoč pokoro za prijaznosti zamujene
Življenja zapravljena solze pretekle
Objeme odgnane odgovornosti neodgovorjene
Bolečine zaveze otroštva zavržena
Pozabli škodoželja
Ostanke ljubosumja ponarodelega
Pozabli nepozabljivo
Prebiti skoz horizonte banalnosti
Zadeti od luksuza preživetja
Z jasnostjo vode
In talnega gretja
Eni med nami
In mnogi v sebi

NARDIL SEM SI LADJO

Če ne transmutiraš te sile skoz telo
Če ne postekaš da si ti sam že
Svoja ladja popolna
In samo bit

Tako veliko s kolesi, da je šla po cesti
In not je mela bazen
In Željko mi je pomagal
In vse sem organiziral
Magnete da zmorem vse
Predstavljal sem si morja
Po katerih bomo pluli
Zbiral posadko
Se poslavljal od prijateljev
Srečen sem bil
Tako neznansko srečen
Da grem
Željko je ladjo prikril
Čez avtomobile pri parkirišču
In zmečkal enega varnostnikovega

Preprosto to napisat kot napotek
Nekemu sebi
Ki ga bo že sam zapis tega preobrazil
V nekoga ki pozabi
Samo bit
Dihat, met zvok ptičev
In šelestenje dreves v listih
Samo to met
In razumet kako je tvoje življenje
Formiralo hrepenenje
Ki si ga transponiral v predpogoj
Vztrajanja zapisovanja
In tako reševal te dileme
Življenjske na listu papirja

Ko smo se poslavljali od Livije, Tomaža in ekipe
In sem listal knjigo Bakunina, ki jo je mel Tesla
So nam ladjo odpeljali
In naslednji dan ladje ni blo
In smo morali čakat do jutra
Sodišče je sprožlo postopek
Zasliševalo priče etc.
In sem postal jezen
Da sem pustil drugim vozit svojo ladjo
Srečen sem bil tako neznansko
Srečen da grem
Irena je pršla in rekla, da sem šel predaleč
Ampak sem ji s solzami rekel da sem končno vesel
Da nočem trpet in se mučit več
Da mam dovolj
Da sem slišal
Je rekla okej in me objela
Me blagoslovila in kače stran vzela

Se vrtel v sebi
Samozaporih zavisti
Zavesti
Zamer do mam
Pretiravanih
Ki so te pustili pred televizijami
Zamenjanega za predstave
(da jim lahko neskončno odpuščaš)
Mir si želet
Veter v ušesih
Zelenje v očeh
To imet
Samo to res met
Gibkost telesa
Zrak ki te diha
Kislino ki jo proizvajaš
Vse te celice
In ne samo pet o tem
Ampak delat to
Žaret
Živet z disciplino
Nedosegljivo
Predanostjo in mirom

Ko sem se zbudil se je jeza vrnila
Ker če pustiš drugim vozit tvoje vozilo ga zgubiš
Če prostora ne zaskvotaš zase
Zgubiš
Če ne dihaš več na prepono zgubiš
Če ne greš ko čutiš da moraš
Zgubiš
Če se ne znaš sam skulirat
68

69

Zase

NE NISEM BIL VIETNAM

BIL SEM BESEDA

Če se skoz subjektivno razkritje
Specifične duše
Razkriva vesolje resnic
Če je možno predstavit kar steče
Kar zgubiš v sanjah
Kar boli
Kar se zasvetlika kot filing zadnjega upanja
Na harmonijo
Na mir ki ga maš, če se na miru pustiš
Na svobodo ki jo z gibom zavzameš
Vodo teles ki jo v gibu izvajaš
Endorfine ki si jih sam proizvajaš

Ti si bil
Skoz tebe sem bil tam
Oče sinu kao
Da je spoznal brezčutnost preden je šel
Kako se je razveselil potnega lista
Kako se je prvi otepal posilstev
Prvo noč od svojih sovojakov
Med scanjem in blatom nekdo
Vstane da bi posilil nekoga
Norost vojne, nič me ni ganlo pizda
Sem šel videl random scene
Gverila napade, v bare vržene bombe
Ljudi raznese, eni še kar streljajo in ladjo
Jaz med njimi in opazujem
Nekdo pride k moji mizi in ti lutaš
Letaš pri ograji blizu planine
Za domov, za mano, za malo zemlje
In pol sem razumel zakaj so se ti ljudje borili
Za en patch/ za eno krpico zelenja
Kjer lahko so in majo mir
Pred drugimi

Ženska ki se je
Našla na listu papirja
Skoz karnevale ceste in blatne kanale
Skoz pijančevanje in kurbe in banke
Smeha zadetkov, ki se dajejo dol za radio
Ki ga zatrejdajo za kosilo orgij
Predtelevizijskih dinastij postindustry komplexov
Sem se opotekal iz nekih drugih
In spoznal, da sem ženska
Ki je ugajala nekega tipa
In mu ga nežno sfafala pred delavci
V zapuščeni tovarni kjer je stokal
In cvetje: radodarna je
Padala nanj
Ampak pustmo to
To je bila druga zgodba,
Ki jo je premikala jutranja erekcija
Pred tem je šlo za japonko,
Ki sem jo spoznal v stanovanju
Njeni skrbniki so jo zasledovali kot zgubljeno srebrnino
Kot katalizator lastnih zgubljenih življenj
In mela je fotko v okvirju iz debelega stekla
Njene mame, ki sem jo na koncu
Po vseh pobegih iz taxijev postelj in stanovanj
Ko so me mame skrbnikov hotele odpeljat stran
Razbil, ne pomotoma
Ampak ne da bi vedel
Da bo to nasilno dejanje dejansko nekaj odprlo
Steklo, ki se je zlomlo in razkrilo okvir lesa
Ozadje slike je postal cirkus, ki ga je mama
Nesla v žepu / vse kar je bila / glasbena skrinjica /
Stara hipijka kot je bla
Narisan je bil norec za kralja
Cela škatla je bil cirkus in instrument v malem
Zaigral si ga in bilo ti je lepo

Za videt ljudi, ki jih dvigne
Za nežne signale
Za enigmo dotika
Za toploto teles
Za točko bližine kjer luknja šiva sebe
Za hvala nekomu
Ki si je dal možgane skoz roke
Da bi posredoval
Pokazal
Slekel
Razcrknil
Razkril
Da bi prinesel ven ta material
Sklepajoč kar je not
Resnično zate
Skupno morda vsem
Da bi kak nerojen videl
Ali imel kaj za brat
Da črnilo ki postane misel
Stran nardi v telo
V katerem si že bil
Da se nekdo lahko nasmehne
Ali da se tišina nardi
Da bi videl
Da bi lahko šel dalje

Mimo trgovin kjer so prodajali pasje glave
S štirimi očmi: jakne iz kož prešvercanih živali
Trupla marž in tretji svet »vzhajajočih« trgov obljub
Sem mislil, da sem pisal
Pa je pisal nekdo drug
Sanje te tako usmerjajo, da se ne bi zbudil
In te sanje napisal
Te triknejo in že tavaš in misliš, da si si vse napomnil
Medtem ko si pozabil
In naenkrat skopicaš čez karneval orgij
In lačnih đankijev
Jih podkupuješ s televizijami
Samo da te pustijo pri miru
Notranje sfere res pomembnega teksta
Pa ostanejo nekje odblesknjene
Ampak v zadnji instanci
Pozabljene
Mogoče pa tisti, ki eksteriorizirajo svoje sanje
Svoja stanja najbližjim
Sprožijo iskrenostno verižno reakcijo
Jih posrkajo not
In vse eksplodira od sreče
Ali pa se samo zavidi
Kot je bilo
In ne veš kaj bo

Zbujal sem se na kvarkih
Ob koncertih na koncesijah sam
Zbujal spet v drugi sferi
In pisal seznam kaj moram nardit, da bi jo osrečil
1. instrumente ma
2. oblek ne rabi
3. na vse dežuje enako
70

71

DOBRO JUTRO

PRVI LUNIN KRAJEC

RADIORAMA

BONNIE & CLYDE

Uroša je mična gospodična na Dobro jutro
Triknila da je treba poezijo približat mladim
In je pol mislu da bi blo treba sam stvar obrnit in
mlade bližat k poeziji. Meni se je zdelo to kot neka
križarska vojna s katero bomo malčke okužli s poezijo,
pa je Katja Plut rekla: »To je ta kuga, s samooskrbo jih
je treba okužit. Poezija bo že preživela.«

Razstreljen v lesket
Gladine reke
Bog
Hodim
Vse sem pozabil
Darila za Čučnika
Dan njegovega rojstva celo
Hodim
V taxiju s Šalamunom pozabim naslov
Izstopim
Prekomot je
Skačem skoz zapuščene ulice
Divjal sem
Psi skačejo k meni
Drobim kruh in ga mečem v zrak
Dam kar mam
Đah
Njegove sinje modre oči dedka
So me mirile
Verjel sem jim
Njegov glas je miril
Kot Marjan Drev
Ko mi je razlagal o atomskih tkivih vesolja
Verjel sem
Ptič se je odtrgal iz stene
In zgrabil pod posteljo plen
Pisal sem po tkaninah
In črnilo mojega faličnega penkala
Se je razlivalo po tkaninah modrih oblek
Komaj čitljivo
Shranil sem misel v tkanino vesolja:

Sanjal, da sem delal na radiu in srečen bil,
Da sem lahko interpretiral v živo iz nemščine
Lebdeli smo v temi in ustvarjali predstave
Kot ena srečna družina
Naši glasovi so ustvarjali podobe, ki so lebdele v otroke
Tkoč njihova otroštva in percepcije
Kimali smo si in se pozdravljali z nemimi znaki,
Ki smo jih videli lahko samo mi sami
Tako neznansko srečen sem bil da sem delal
Ničesar me ni bilo strah
Nobene vloge, nobene interpretacije
Vse je prišlo po neki naravni nujnosti
Nisem bil anksiozen pred veličino življenja
Brez strahu pred statiko stvarnosti
Ganjen nad prijaznostjo prijateljev in znancev,
Ki smo v temi praznovali male zmage
Za nevidne poslušalce ter tvegali in kockali,
Da naši glasovi
Morda presunejo milijone

Bonnie pleše, ko jo Clyde odpre
Clyde odreši očetovih dram
Ko vidi, da lahko in ima podporo
Ko Clyde vrti muzko Bonnie pleše
Ko ima sigurnost da lahko pleše čez vse ovire
Dedovane bolezni
Predsodbe okolice
Krike mam
Pritiskov pričakovanj
Ljubi življenje
In ceni vsak gib trenutka
Kot dragocenega, podarjenega in danega
Bonnie pleše hvaležnost
Ko Clyde rola Bonnie pleše
I mašta budučnost obeh
Pleše prihodnost
Zajema z veliko žlico
Trenutke skupne sreče in malih stvari
Podarjenih kot čudež na zemlji
Čas aktivnosti in čas počitka
Čas za hrano in čas prebave
Čase setve, čase žetve
Pleše izse vse stvari
Ki jih sploh ni slutila, da jih ima v sebi
Ko Clyde rola Bonnie pleše hvaležnost
Da sta lahko tukaj na zemlji
Brez drame
Srečna in mirna in skupaj

TEČEM PO REKI GANGES DOL
Kjer ljudem nečitljivo
Ne pomeni več drugega kot navaden prehlad
Močnih duhov brez dvomov vase
Tečem po reki in vidim kabel
Razne korenine
Prepletene spirale vode
Pred tem praznovanje z Metko in Tomažem
Nosim jim sladkarije
Intervjujam Jana Fabra
Ptički pojejo izbrancem zemlje
Nam živim
Nepredanim živim
Ki so vztrajali
Ki jim je Ganges tekel po žilah
Ki so veslali ladje za obnemogle
Turiste, ki so mlatli suh riž in skrbeli za prebavo
Močnih izbranih indijancev
Ki se niso dali in živeli danes večni zdaj
Neskončne prisotnosti izobilja narave
Ki se niso dali depresijam bogatih
Ki so tok življenja lovili kot ribiči na obronkih
Amazonke
Ki so pili z organi na polno
Zelena kraljestva implozij narave

Kjer bi Tesla sesul kraljice
And the world as we know it
In brigadirji
Da bi Tomaž razumel
Da se z rasizmom ni za špilat
Bombe diplomacije
Topografije svetovne trgovine
So danes inverzija topologije sonca
Ljubezen nam je v rokah dlani in energija
Vsem dostopna v magiji prostora
72

73

PUF 2

Angela Merkel ima doktorat iz fizike. Ko so jo vprašali,
če bi ji v luči evropskih razprtij bolj koristil doktorat iz
ekonomije, je odvrnila, da bi veliko rajši imela doktorat
iz komunikologije. Zato: dialog.

JASMIN B. FRELIH

»Živjo, bodoči jaz.«
»Pozdravljen, bivši jaz.«
»Po mestu se govori, da ti Puf ni bil všeč.«
»Všeč? Si hotel, da bi bil komu všeč?«
»Ne, to res ni bil njegov namen. Vseeno pa me zanima,
kaj te je na njem zmotilo.«
»Tekst je povsem v redu kot artikulacija jeze, ki jo v teh
časih verjetno razume in občuti vse več ljudi. Ampak
njegove predpostavke so problematične.«
»Na kakšen način?«
»Zdi se, da si ponotranjil dolžniško krizo suverena kot
povsem legitimno pozicijo odnosa do družbe in jo pri
tem razumel na način, kot jo razume večina ljudi okrog
nas. Dolg kot moralna obveznost in enačenje javnega
dolga z zasebnim, čeprav niti približno nista ista stvar.«
»Mar ni v naravi dobre kritike, da govori v jeziku, ki ga
razume vsak?«
»Ne, če pri tem z jezikom opravičuješ prav tisto stvar, ki
se ti zdi najbolj napačna.«
»Ne razumem.«
»Mislim, prikaz zgodovine kot delovanje maloumnega
interesnega združenja in ekonomske vede kot orodja
preproste medgeneracijske kraje je krasna postideološka kritika, ampak skrbi me, da je post-ideološka
misel pravzaprav glavno orožje neoliberalizma.«
»Ja, saj! Z njihovim lastnim jezikom jim pokažeš, kako
prozorno bedasti so in kako nemogoče jim je verjeti.«
»Morda je to smiselno. Toda bojim se, da s takim jezikom
implicitno pokažeš na praznino vsega družbenega.
V takem okolju pa neoliberalizem še vedno najbolje
uspeva.«
»Toda, kaj pa če v resnici verjamem, da je družba samo
interesna fikcija?«
»Mar ti v tem kdo zares oporeka? Saj vsi vemo, da je
tako. Edino, na kar naj bi s produkcijo vednosti o tej
fikciji lahko vplivali, sta narava in izraz tega interesa.
In neoliberalci so strašno zadovoljni s tem, če je izraz
interesa osvobojen zgodovine in presežnih vrednot, in če
je narava interesa popreproščen materialni antagonizem
— bodisi med družbenimi skupinami, generacijami

X
74

ali razredi — saj jih to utrdi v prepričanju, da imajo
prav, da pravilno razumejo sodobnega posameznika
in njegove interese, in da mora zato podoba družbe
zrcaliti njegova nagnjenja. Na ta način v bistvu sploh
pridemo do neoliberalizma.«
»Torej mi hočeš reči, da sem po duši neoliberalec?«
»Ha, duša je tako naphan pojem. In toliko te poznam,
da vem, da boš užaljen, če bom namignil, da morda
tvoja prepričanja niso tako neodvisna od splošnih tokov
misli v družbi, kot misliš, da so.«
»Res bom užaljen. Moj problem s fiktivnostjo družbe
ne izhaja iz kripto-kapitalistične agende, temveč iz
dejstva, da vse skupaj sloni na izkoriščanju človeških
šibkosti in sistematičnemu iztrebljanju biovrst našega
planeta. Kako naj bom ponosen na zgodovino človeške
vrste, če pa je pripeljala do take groze? In kako naj
ne bi izkoristil priložnosti, da jim ekonomijo vržem v
obraz v jeziku, ki nam ga vsem prodajajo kot edinega
razumljivega?«
»Ja, saj te razumem. Takratna situacija ti ni pustila dosti
prostora za izbiranje sredstev in si pograbil, kar ti je pač
prišlo pod roke — to pa je bil ta povsod opevani dolg,
zaradi katerega je bila država prisiljena v varčevanje.
Varčuje se najlažje na najšibkejših, ker nimajo nobene
moči, da bi breme tega varčevanja preložili na nekoga
drugega. To so potem mladi, prekerci, brezposelni,
delavci brez reprezentacije sindikatov. Ker so oni že
tako v najslabšem družbenem položaju — tudi kadar
država ne varčuje — je še dodaten pritisk nanje kaplja
čez rob, ki jih požene v družno razkazovanje teles na
javne prostore v upanju, da se bo kaj izboljšalo.«
»Družno razkazovanje teles …«
»Reciva bobu bob.«
»Reciva.«
»In po mojem mnenju si pravilno razumel, da je v srži
trenutnega družbenega nezadovoljstva ekonomija.«
»Kaj ni vedno?«
»Najbrž je res. Nekateri bi nas sicer radi prepričali,
da je identitetna politika pomembnejša, ampak tudi
emancipacijski boji so vedno izbojevani na ekonomskem
polju.«
»Torej?«
»Torej bi bilo dobro, če že hočeš kritizirati, da bi o
ekonomiji vedel kaj več.«
»Priznam, o ekonomiji vem zelo malo.«

»O ekonomiji nimaš pojma.«
»Dobro, saj to sva že razjasnila. Vem, da je naša država
očitno strukturirana tako, da si ne more več privoščiti
lastnega delovanja.«
»Država ali družba?«
»V tem primeru ne vidim bistvenih razlik.«
»Ne veš, kako prav imaš.«
»Ja?«
»Ja. Glej, jaz sem zdaj moral, ker si se ti tako ihtavo
zagnal v problem dolga, ves ta čas študirati ekonomijo.«
»Ojej. Potem nisi več pisatelj?«
»A vidiš no, v kakšni situaciji se nahajamo. Nekako
je bilo umetnikom vsiljeno, da je ekonomija nekaj
umazanega in da se z njo ni okusno preveč petljati. Moja
raziskovanja pa so me vodila v povsem nasprotno smer.
Ekonomija je preprosto nadaljevanje komunikacije z
drugimi sredstvi in verjetno je zaradi njenih inherentnih
lastnosti tista družbena veda, ki je umetnosti najbolj
podobna.«
»Kaj?!«
»Ta problem si zasluži obširnejšo obravnavo, vendar
se zdaj ne bom spuščal v to. Na kratko samo — ljudje
stopajo v odnose menjave. Ekonomija bi rada te
odnose razumela. Takoj, ko jih pričenja razumeti,
prične vplivati na naravo samih odnosov, kar te odnose
spremeni. Zato mora ekonomija sliko spet pogledati na
novo, spet prinese ven neko znanje, neko razlago, ki je
takoj spet uporabljena v naslednjih menjavah. Intimno
je zvezana s subjektom svojega spoznavanja — njegov
del je. Tako kot umetnost.«
»O-k? … to bom moral zdaj malo premisliti, ampak že
tako na pamet lahko hitro rečem, da se mi to sliši precej
kapitalistično vse skupaj.«
»Kako to?«
»Ljudje stopajo v odnose menjave …«
»Ja? Ljudje vedno stopajo v odnose menjave. Že dialog
je odnos menjave, jaz tebi par besed, ti meni par
besed, kajne?«
»Dobro, to je zdaj sofizem, saj veš, kaj hočem reči.«
»Iskreno ti povem, da ne vem.«
»Ja no, odnosi menjave že, ampak, če hočeš, da
je ekonomija zraven, mora biti tu nekje tudi delo in
kapital in te reči.«
»Res je. Sredstva menjave so pri ekonomiji malce bolj
zapletena. Ampak to ničesar ne spremeni. Kapitalistična
75

je morda samo predpostavka, da ljudje v odnose
menjave vstopajo svobodno. Če ne vstopajo svobodno,
postane to vprašanje politike in ne ekonomije.«
»Čakaj malo, kako lahko pričakuješ od človeka, da bo
v menjavo vstopal svobodno, če pa v večini primerov
nima nobene izbire pri tem. Človek je lačen, žejen,
gol in streho nad glavo potrebuje. Mi hočeš reči, da je
žongliranje s TVji, računalniki in avti stvar ekonomije,
hrana, voda, služba in stanovanje so pa stvar politike?«
»Točno to bi rad povedal.«
»Razloži.«
»Na dolgo bom moral.«
»Na dolgo, tudi o dolgu?«
»Tudi.«
»Izvoli.«
»Ok. Začela bova z uvidom, da kapitalizem ne obstaja.«
»A se hecaš?«
»Ne.«
»No, dobro, te bom poslušal, čeprav se bojim, da mi boš
zapadel v ezoteriko.«
»Upam, da ne bom. Preprosto se mi zdi kapitalizem kot
krovni pojem za sodobno globalno resničnost popolnoma
nezadosten. Zastarel je, popreproščen v svojem zoru in
nastavkih, in že po samem terminu ne ustreza svojemu
predmetu. Če bi hoteli biti zares v kapitalizmu, bi
moral biti kapital tisti, ki določa vrednost. Tu govoriva
seveda o kapitalu, kot ga razume Marx in ga moderna
ekonomija imenuje finančni kapital. Finance ali denar,
torej. Vrednost pa lahko določajo samo stvari, ki jih ni
neskončno. Ki so omejene. Malce sem zarjavel v izrazu,
upam, da mi slediš.«
»Ja, menda sledim. Vrednost lahko določajo samo
stvari, ki jih ni neskončno. To se mi zdi dokaj logično.
No, najbrž ne misliš neskončno v matematičnem smislu,
ampak pač stvari, ki jih ni v neizmernem izobilju za
vsakega izmed nas. Zrak ali travna bilka ne moreta
določati vrednosti, ker ju je pač za vse dovolj.«
»Točno tako.«
»Toda, saj denarja pa ni dovolj za vsakega izmed nas.
Mislim, ne vem, jaz ga imam bolj malo, pa ne bi imel nič
proti, če bi ga imel kaj več.«
»In, zakaj ga nimaš?«
»Ker … ja, ne vem, ker ne sodelujem v menjavah, pri
katerih bi ga lahko kaj nagrabil.«
»In, če bi sodeloval?«

»Ja, potem bi ga pač imel.«
»In, če bi vsi sodelovali? Bi ga potem vsi imeli?«
»Hm. Ne vem? Morda?«
»Torej, ga je dovolj za vse?«
»Ja no, dobro, saj sem ti povedal, da ne štekam
ekonomije, kaj me zdaj gnjaviš s tem. Povej, kar hočeš
reči.«
»Samo odgovori na to vprašanje. Je količina denarja na
svetu fiksna ali ne?«
»Pojma nimam. Takole po logiki najbrž je. Če ga nekdo
dobi, ga mora nekdo drug izgubiti, ali kako? Saj se
najbrž ne more ustvarjati iz nič. Torej, ja. Fiksna?«
»Napačno.«
»Ni fiksna, torej. Se pravi, ga je lahko vedno več. No,
saj to je logično. Stvar zdravega razuma je, da je danes
več denarja na svetu, kot ga je bilo sto let nazaj. Torej,
denar se nekje ustvarja, seveda. Kaj niso to potem spet
marksisti in presežna vrednost pri delu in profit in to?«
»Tudi ne. Mislim, ok, ne v taki meri, kot nekoč. Vedno
manj, če sva natančna.«
»Ja, od kod pa potem pride?«
»Iz dolga.«
»Ojej. Mislim, ne razumem. Če hočeš nekomu biti
nekaj dolžan, ti mora on to vendar dati. Kje se tu kaj
ustvarja?«
»V bankah.«
»V bankah? Še vedno ne razumem. Denar si sposodiš pri
banki. Kje ga pa banka dobi?«
»Ustvari ga, z dolgom.«
»Torej, denar, ki si ga jaz sposodim pri banki, je
izmišljen? Šele s tem, ko sem si ga sposodil, je bil
ustvarjen?«
»Ja.«
»Ampak, kakšna je potem razlika med tem in tiskanjem
bankovcev?«
»V današnjem svetu je ni.«
»Tega pa ne verjamem.«
»Ni potrebno verjeti. Nismo več na zlatem standardu.
Bankovci v obtoku ne označujejo več ničesar poleg
dolga. Nobene lastne vrednosti nimajo, samo vrednost,
za katero se izdajatelj denarja obveže, da jo bo jamčil.
In danes jamči samo vrednost, ki jo valuta izkazuje na
trgu valut.«
»Ok, ok, ok, to je seglo zdaj že popolnoma čez moj
miselni okvir. Jaz sem jezni pisatelj, čigar država
76

propada, ker moramo od nekje pokriti osem-milijardno
luknjo bančnega sistema, ti mi pa tu flancaš o nekem
izmišljenem denarju. Od kje so pa potem toliko v luknji,
če kar ustvarjajo denar?«
»Denar že ustvarjajo, vendar se mora ta nato k njim
vrniti.«
»Ja, kaj nam to pomaga?«
»Samo po sebi nič. Treba je razumeti, zakaj se ni vrnil.«
»Pokradli so ga, barabe! Osem milijard so prelili na
svoje račune, zdaj se nam pa režijo v brk!«
»Prosim te, no, saj razumem jezo, ampak moraš priznati,
da bi bila to še skorajda najprijetnejša resničnost. Samo
izvesti bi bilo treba desant na bančne knjige, ugotoviti,
kdo ta denar ima in ga izterjati nazaj na bilance — kar
bi bilo seveda možno, če bi bil denar dejansko ukraden
— in vsi bi srečni in zadovoljni lahko živeli do konca
svojih dni.«
»Ne cenim tvojega tona. Pred propadom smo.«
»Ja, saj. Jaz bi pa samo rad, da uzavestiš dejstvo, da
nismo pred propadom zato, ker nam je nekdo nekaj
ukradel. Pred propadom smo zato, ker kot država ne
posedujemo dovolj sofisticiranih orodij, ki bi ta propad
lahko preprečila.«
»Kaj?«
»Zaradi tega ne verjamem v kapitalizem kot nek
plastičen koncept, ki bi uravnaval našo družbeno
stvarnost. Nobenega razreda kapitalistov ni, ki bi
resničnost ustvarjal po svoje. Obstajajo samo veliki
meta-matematični in meta-jezikovni konglomerati
z njim lastnimi organizacijskimi strukturami, ki na
globalnem prizorišču sledijo svojim interesom. Kapital
(kot ga razume moderna ekonomija, torej, realni
kapital: vse ustvarjene dobrine, ki omogočajo nadaljnje
ustvarjanje), denar, delo, energija in materialne
dobrine so samo resursi za njihovo delovanje, ne pa
njihov končni cilj.«
»Zdaj si me pa dokončno izgubil. Meta-kaj?«
»Za trenutek se odreči vsem kulturnim vrednotam in
si svet predstavljaj kot prostor, na katerem obstajajo
izključno organizacije ljudi. Kitajska tako na primer
sama po sebi ni nič presežnega, temveč je samo goli
aparat. Z besedami so zgrajena njena pravila igre —
njen pravni ustroj — ki se na njej lasten način vpenja
v pravne sisteme globalnih inštitucij. Iz matematike
raste njena vednost o lastni ekonomiji, ki nato skozi

birokratski aparat ustvarja zavedanje o resursih, ki jih
uporablja za sledenje interesom celotne organizacijske
strukture. Ko govorim o interesu, nekako skušam
namigovati na moč, ki je imela do nedavnega, pred
grožnjo atomske apokalipse, po zaslugi organiziranega,
vojaškega, nasilja, tako ali tako vedno zadnjo besedo.
Odkar se vsi ti sistemi ne morejo več zanesti na puškino
cev ali rezilo meča, ki bi posegla v resničnost, ko
odpovedo besede in številke, morajo besede in številke
jemati precej bolj resno. Zato, recimo, lahko vse
skupaj sloni na nečem tako efemernem, kot je dolg.
To ni kapitalizem po Marxovo. To ni diktatura denarja.
To je dogovor o vrednosti, ki je dogovorjen z visoko
kompleksnimi matematičnimi in semantičnimi modeli.
Tu ni nobene zajebancije. Te stvari med ljudmi veljajo.«
»Dobro. Recimo, da razumem. Ampak zakaj morajo
biti ti modeli visoko kompleksni? Zakaj ni dogovor o
vrednosti preprosto razumljiv? Mislim, meni bi se zdelo
logično, da je nekaj tako pomembnega, kot je vrednost
stvari, ki določajo naša življenja, vsem predstavljena na
jasen, lahko razumljiv način.«
»Točno tu se skriva srž celotne zadeve. Znanje sámo
ustvarja vrednost — in je edina stvar, ki jo ustvarja. Se
spomniš, kaj sva rekla o omejitvah? Da samo stvari, ki
niso neskončne, lahko ustvarijo vrednost.«
»Ja, če je pa kaj neskončno, je pa to znanje.«
»Res je! In to je najbolj krasno pri vsem skupaj! Toda
zate je na žalost znanje vsekakor končno.«
»Ne razumem.«
»Točno tako. Ti ne moreš razumeti vsega. Ti, kot agent
menjave, si vedno omejen s svojim lastnim znanjem.«
»Ja? In?«
»Vsak agent menjave je vedno omejen s svojim lastnim
znanjem.«
»Ok?«
»Torej, če ti v celoti poznaš vse pravne sisteme in
vse ekonomske enačbe in vse birokratske/tehnične
postopke, v katerih so te enačbe prisotne, in če imaš
popolne podatke o vseh menjavah, ki se dogajajo na
svetu, si kot agent menjave popolnoma svoboden. Če bi
se s tem popolnim zavedanjem znašel v sodobnosti, kot
jo živimo, kjerkoli na planetu, zate nobena stvar na trgu
ne bi imela nobene vrednosti, ker bi ti bila vsaka stvar
popolnoma dostopna.«
»Ne vem, če to kar sledi. Razloži.«
77

»Denar dobiš v petih minutah, ker točno veš kdo kaj
potrebuje in kdaj, ter si zato daleč najbolj učinkovit
trgovec na trgu, zato boš vedno vedel, kaj moraš od
koga kupiti in komu prodati, prav tako za oba veš
najbolj ugodno ceno, ki sta jo pripravljena sprejeti,
in najbolj ugodno ceno fizične distribucije za produkt,
ki ga izmenjata. Denar je še najmanjši problem. S
popolnim znanjem ga imaš kolikor hočeš. Potem greš
pa samo naprej in razumi — vsa pravila vseh organizacij
poznaš. Zunaj teh pravil so samo otroci, ljubezen in
smrt. Mislim, kaj pa hočeš? Apple? Svojo banko? Svojo
državo?«
»No, no, da te ne zanese. Sprejmem izpeljavo tega
miselnega eksperimenta. Nekdo s popolnim znanjem bi
bil v sodobnem svetu popolnoma svoboden.«
»In zato nobena stvar na trgu zanj ne bi imela nobene
denarne vrednosti — to je zelo pomembno.«
»Ampak, v situaciji kakršni smo, stvari na trgu vrednost
imajo.«
»Seveda.«
»In to zato, ker …?«
»Mar nisi poslušal? Ker nihče nima popolnega znanja.
Ker se vse dogaja v času in ker informacije niso
enakomerno porazdeljene, in ker nihče ne ve zares,
kako reči potekajo. Potrebe vznikajo po kdove kakšnem
človeškem ključu, volja po menjavi je pri vsakem
agentu posamična (in bi jo radi razumeli kot racionalni
interes, ampak, daj no, mar ne govorimo o ljudeh?),
v procese menjave se vmešavajo najbolj naključne
lastnosti materialnega sveta, v katerem živimo, in tudi
če bi lahko sistemsko zrli v splet popolnih podatkov,
nam trenutno omejitve postavlja že matematična veda
(to je zelo zanimiv problem, o katerem tu ne moreva na
dolgo — je P enako NP ali ne? — obstaja namreč možnost
da se tudi popolnega znanja v tem primeru sploh ne da
računati, kar bi temelje vrednosti zagotovilo še dolgo
v prihodnost). Ampak hočem reči sledeče — vrednost
obstaja, dokler obstaja človeška aktivnost, za katero
ne vemo, kako in na kakšen način obstaja. O njej
nimamo točnega znanja. Ugibamo — z bolj ali manj
sofisticiranimi semantično-matematičnimi modeli. To je
temelj finančne industrije, ki v naši sodobnosti določa
tempo globalne ekonomije. Zato imamo, na primer,
postavljene ogromne organizacije, ki zmorejo znanje
bolje procesirati in so zato v svetu bolj uspešne. Zato

danes nekateri petnajst let študirajo neko obskurno
matematiko in nato zavzamejo nek majcen položaj v
strukturi neke ogromne reči. Tisočletje nazaj si moral biti
pa samo pismen in že si lahko zasedel povsem spodobno
pozicijo moči. Človeštvo je precej napredovalo. Ni več
preprosto postati najpametnejši.«
»Se pravi, najpametnejši akter na globalnem prizorišču
je tudi najbolj svoboden.«
»Če lahko svoje znanje pretvori v delovanje, da.
Njegovo delovanje je potem najbolj svobodno. Največ
si lahko privošči.«
»Kje to pusti posameznika?«
»Posameznik se nikakor ne more kosati z organizacijsko
celoto. Dokler ne razume, v kakšni igri se je znašel, se
počuti popolnoma odtujenega. Ker ne bo nikoli zmogel
v znanju konkurirati kompleksnim sistemom, se je
prisiljen za primerno vrednotenje svojega položaja
oprijeti transcendentnih vrednot in z njimi vstopiti v
politiko. Svojo imanentno, eksistenčno vrednost mora
postaviti za temelj in doseči, da jo procesi menjave
upoštevajo. To je, po mojem mnenju, ultimativna
naloga organizacijske strukture, ki ji pravimo država.«
»Zanimivo. Zanimiva debata. Filozofska, in to. Ampak,
daj mi povej, kaj za vraga ima to zdaj opraviti z našimi
bankami?«
»Več ali manj vse.«
»No, da slišimo.«
»Slovenska situacija je zelo zanimiva, saj so naše
največje banke v državni lasti — pravimo jim kar
sistemske. Zdaj, lahko imava tu dolge debate, ali je
to samo po sebi dobro ali ne — dejstvo ostaja, da je
zaenkrat politična organizacijska struktura slovenske
države tesno zlita z njeno ekonomsko organizacijsko
strukturo. Meni je kot državljanu v bistvu popolnoma
vseeno, kako zadeva deluje. Dokler seveda deluje.
Naša centralna banka (Banka Slovenije) mora ohranjati
bančni sistem na nogah, država mora na nogah ohranjati
— državo. Če so kadri in verige odločanja tu pri nas vsi
sparjeni med seboj, me to samo po sebi niti ne moti
— celo olajša mi zadevo, saj se mi ni treba pritoževati
na dva konca, ampak samo na enega. Problem nastane
takrat, ko zadeva zaškripa, in se izgubi ločnica med
interesi države in interesi bank. Je dobro za državo,
če gre bankam slabo? Seveda ne. Toda koliko države si
pripravljen žrtvovati v interesu bank? Če bi bile meje
78

jasno postavljene, ne bi imeli takih problemov — ne z
odgovornostjo, ne z namenom dejanj. Politični razred
bi deloval v interesu volivcev, bankirji bi delovali v
interesu njihovega posla. Mi slediš?«
»Sledim.«
»Če imamo pa v našem primeru zdaj politično-ekonomski
razred, ki ga najprej naplavijo volitve, nato pa se je v
svojem delovanju prisiljen obračati po vetru globalne
ekonomije, bomo vedno dobili najslabše iz obeh svetov.
Volivci ne bodo izvolili najbolj sposobnih, ampak tiste,
ki zagovarjajo njihove interese, ti pa bodo potem to
počeli kakor vejo in znajo, v omejitvah, ki jim jih bo
postavila ekonomska situacija po svetu.«
»Torej, ti meniš, da je naša luknja nastala zaradi tega?«
»Absolutno. Ljudje bodo vedno izvolili tistega, ki jim
bo nekaj obljubil. Če bo obljubo držal, ga bodo izvolili
še enkrat. Če je ne bo zmogel, ga ne bodo. In če se tak
človek znajde v situaciji, kjer so mu dejansko položena
v roke orodja, s katerimi lahko obljubo drži, se pač
ne bo oziral na preudarnost takega početja. V takem
sistemu živimo.«
»Ok. Čakaj, da si napišem. Ne tatinska banda, torej,
ampak nesposobna banda.«
»Haha, ne, pa saj ti pravim, da so nesposobni samo v
kontekstu biznisa, ne pa politike. Svoje obljube so lahko
držali vse dokler ni počilo na Wall Streetu — za tisto jim
pa seveda ne moreš ničesar očitati.«
»Ja, ampak zdaj smo, kjer smo.«
»Res je.«
»In kaj zdaj?«
»Jaz vidim dve možni poti. Vsem je jasno, da se nekaj
mora spremeniti, sicer lahko kar pospravimo in se
priključimo Avstriji in mirna Bosna. Ena pot je ta, da
ti dve organizacijski strukturi ločimo. Torej, da država
proda svoje deleže v bankah in podjetjih.«
»Razprodaja! Naši dedki so metali gume in spajkali
vezja, da se bo lahko zdaj neka jara gospoda namastila
s provizijami!«
»Ja, glej. Kaj boš? Med takimi ljudmi živimo. Očitno jih
ni sram, in očitno se družijo s takimi ljudmi, ki se jim
zdi to normalno. Lahko zdaj prodajaš moralo naokrog,
ampak dosegel ne boš v nobenem primeru nič, samo
vedno več ljudem boš šel na živce. Bolje, da čimprej
opravimo s tem, ker bodo sicer te provizije nenehno
visele v zraku kot vaba za najbolj pogoltne med nami.«

»…«
»Ampak pozabi zdaj na to, čeprav te žge — končno
bi lahko imeli državo kot državo! Organizacijsko
strukturo, ki bi se lahko brez zadržkov lotila tega, kar
je po mojem mnenju njen smisel. Sistem, ki lahko
res pošteno, brez konflikta interesov sledi izključno
interesom državljanov. Pravosodje bi lahko mirne volje
sekalo po vseh gospodarskih banditih, saj ne bi s tem
teplo po prstih ljudi, ki bi jih država sama nastavila
tja, na primer, in nasploh bi lahko končno imeli malo
prave demokracije. Na volitve bi tako šli izključno
ljudje s širšo vizijo in dobrobitjo državljanov v mislih,
ne pa samo propadli podjetniki, ki z volitvami najlažje
pridejo v kakšen nadzorni svet. Mislim, saj mogoče spet
idealiziram, morda smo preprosto premajhni, da bi
konflikte interesov lahko izničili, in morda bi državo brez
ekonomske baze elite še lažje ujele v svoje kremplje …
Ampak recimo, da si privoščim malo sanjarjenja.«
»Ok. Kaj pa druga pot? Ker mene ta razprodaja v
bistvu ne mika prav preveč — zaradi nesposobnosti ene
generacije zdaj pod ceno razdati skupno premoženje
je po mojem slaba rešitev. Prav tako ne bi recimo trgu
pustil energetike, vode in kmetijstva, mislim, to so za
državo osnove … In nikakor ne bi trgu pustil kulture. Če
se to zgodi, je Slovenija, kot kulturna entiteta, mrtva
v treh letih.«
»Bova drugič o kulturi.«
»Prav.«
»Druga pot, torej. Ja, če nočemo politike in ekonomije
ločiti, gremo pač v drugo skrajnost. Popolna
korporatizacija politične organizacijske strukture.«
»Fašizem?«
»V bistvu.«
»!!!«
»Mislim, vem, da ti zdaj že Italijani hodijo po glavi,
ampak otresi se malo spet vzorcev in poslušaj.«
»Ne vem, če sploh hočem …«
»Predstavljaj si državo kot korporacijo. Vsi državljani
smo njeni zaposleni in njeni delničarji. Vsi prejemamo
mesečno plačo v obliki dividend. Vodstvene kadre
kupujemo na trgu — in recimo sploh ni treba, da so
Slovenci. Če se ne izkažejo, jih preprosto odpustimo.
Pozabi poslance in te neumnosti — za tak ustroj
potrebuješ samo profesionalce. Vse državne dejavnosti
merimo. Koliko davka pobere, koliko sodb izreče, kako
79

funkcionira vsak njen oddelek — od gasilcev, preko
zdravnikov in učiteljev, do vojske. Vse je podvrženo
učinkovitosti. Vsak posameznik z idejo lahko zažene
v njej nov oddelek — če se izkaže za uspešnega, ga
spodbudimo, če ne, oddelek zapremo. Nato lahko kot
delničarji glasujemo o vsaki odločitvi nadzornega sveta,
pri tem pa nas vodijo goli podatki. Kaj se splača in kaj
se ne. Ustvarimo ogromno organizacijsko strukturo, ki
bo lahko beležila vsako malenkost človeške aktivnosti
in nato s tem znanjem operirala v smeri največjega
izkupička za njene delničarje. Državljani bi kot njeni
zaposleni resda imeli zelo zelo omejen prostor svobode
(kot ga ima vsak zaposleni v podjetju — podjetja so,
saj se tega zavedaš, totalitarne strukture), toda kot
delničarji bi bili soudeleženi pri profitu. Če se strinjamo,
da je profit smisel naših življenj, potem je neumno, da
se te ideje lotevamo samo napol. Razumeš, kaj hočem
reči?«
»Razumem ja. Kar prefrigano si tole zastavil. Ampak a
veš kaj je v bistvu najbolj grozno pri tem, kar si ravnokar
povedal?«
»Kaj?«
»Da se v bistvu sploh ne razlikuje tako zelo od trenutnega
stanja. Saj moraš že zdaj vsako stvar prijaviti in vse se
nekam beleži in birokracije je toliko, da se ne vidiš ven iz
nje. Kar je čudno. In, vsaj meni, v bistvu nekam grozno.
In, ja, pismo … a naj ne bi mi zrasli iz socializma?«
»Ja saj prav to ti hočem reči! Korporatizacija politične
strukture ali politizacija ekonomske strukture — isti
pes! Ali imaš demokracijo, kjer je znanje nepopolno
in se vsi nekako po svoje, po človeško trudimo, da bi
šlo vsem bolje — ali pa je nimaš. Če je nimaš, ostane
samo še vprašanje učinkovitosti. Ali greš v fašizem, kjer
nima nihče svobode in smo vsi pod diktatom zunanjih
dejavnikov — ekonomije, ali pa v socializem, kjer
nima nihče svobode in smo vsi pod diktatom notranjih
dejavnikov — politike. Ker so globalni pritiski taki,
kakršni so (torej, politični IN ekonomski), se v resničnosti
oba pola na koncu tako ali tako zlijeta v eno. Nekdo
vedno narekuje tvoje življenje — ker se mu to preprosto
bolj splača! Več kot ima o tvojem življenju znanja, v
močnejšem položaju je. Če si hočemo zagotoviti
svobodo, pa je edina rešitev ta, da ju čim bolj ločimo.
Da organizacijska struktura politike in organizacijska
struktura ekonomije svoj čas zapravljata v boju med

sabo, ne pa skupaj nad ljudmi. Takrat tudi za vse nas
delujeta najbolj učinkovito — saj ju konflikt drži ostre.«
»Hm. V bistvu ne vem, kaj naj rečem. Torej — državo iz
gospodarstva?«
»Ja. Mislim, saj sem v bistvu medtem, ko sva govorila,
tudi sam sebe v to prepričal. Ampak, ne vem, očitno je
to to. Kar pa ne pomeni, da nato država kar pusti proste
roke zasebni iniciativi, pa naj se znajde, kdor se more
— popolnoma jasno je, kaj je njena naloga. Zagotoviti
temeljne pogoje za dostojna, svobodna in zasebna
življenja vseh njenih državljanov. To ni preprosta
naloga. Je pa njen edini smisel obstoja.«
»Raison d’état. Fino sva se pomenila. A misliš, da so
kmetje v petnajstem stoletju tudi po skednjih takole
razglabljali o zemljiški odvezi? Ne, saj se hecam, ne
bova zaključila s cinizmom. Daj, za konec rajši povej,
kaj je torej z vsem tem dolgom?«
»Ah, veš kako bom rekel —«
(razprem pesti)
Puf.

DAVID
FOSTER
WALLACE

KRATKI INTERVJUJI Z ODURNIMI MOŽMI
#6 E— o tem »Kako in zakaj sem postal popolnoma vdan
S— in jo napravil za temeljni klin in podzidek mojega
celotnega čustvenega obstoja«
In vendar se nisem zaljubil vanjo, dokler mi ni zaupala
zgodbe o neverjetno grozljivem incidentu, v katerem
je bila brutalno nadlegovana in ujeta in posiljena in
skorajda umorjena.

PREVEDEL JASMIN B. FRELIH

V.
Naj razložim. Zavedam se, kako se bo to slišalo,
verjemite mi. Lahko razložim. V postelji, kot odziv
na neke vrste opomin ali asociacijo, mi je zaupala
anekdoto o štopanju in kako jo je enkrat pobral nekdo,
za katerega se je izkazalo, da je bil psihotični serijski
posiljevalec, ki jo je odpeljal na zapuščen kraj in jo
posilil in bi jo skoraj zagotovo tudi umoril, če se njej
ne bi uspelo učinkovito odzvati v tistem trenutku, v
strahu in pod ogromnim stresom. Pa ni važno, karkoli
bi si jaz že mislil o kvaliteti in substanci mišljenja, ki je
pripomoglo do tega, da ga je prepričala v to, da jo je
pustil pri življenju.
V.
Jaz tudi ne bi. Kdo pa bi, danes, v dobi, kjer vsak —
kjer imajo psihotični serijski morilci svoje zbirateljske
nalepke? Skrbi me, v današnjem ozračju, in se držim
daleč stran od vsakega namiga o komerkoli, ki bi, pod
narekovaji, prosil za to, sploh ne pojdiva tja, ampak
vseeno bodi prepričana, da se zamisliš, ko se zaveš
kapacitete sodb, ki so prisotne, ali vsaj o naivnosti —
V.
Samo da je bilo morda malenkost manj neverjetno v
kontekstu njenega tipa, in pri tem mislim, da je bila
ona, kar bi lahko imenovali za, pod narekovaji, Presna
Princesa, ali post-hipi, ali newagerka, kakorkoli že, na
faksu, kjer si prvič soočen s socialnimi taksonomijami,
smo jim rekli Presne Princese, ali preprosto Presne,
termini, ki so vključevali prototipne sandale,

X
80

81

nepredelana vlakna, prismojene podatke, čustveno
inkontinenco, razkošno dolge lase, ekstremno liberalnost
pri družbenih vprašanjih, finančno podporo staršev,
do katerih imajo odpor, bose noge, obskurne uvožene
religije, brezbrižno higieno, pocukran in nekam postan
vokabular, celoten predvidljiv mir-in-ljubezen post-hipi
način govora, ki im—

V.
Puhavost ali prismojenost ali intelektualna mlahavost
ali nekako samo-zadostna naivnost. Izberite tisto, ki
vas najmanj užali. In ja, ne skrbite, vem kako se to vse
skupaj sliši in si lahko jasno predstavljam sodbe, ki se
vam porajajo glede na način, kako opisujem to, kar me
je privlačilo pri njej, ampak če vam hočem resnično to
razložiti, kot ste me prosili, potem nimam druge izbire,
kot da sem brutalno iskren, in ne podvržen psevdoobčutljivim prijaznostim evfemizmov o tem, kako
bo zmerno izkušen, izobražen moški gledal na punco
izredno dobrega izgleda, katere življenjska filozofija je
puhasta in nepremišljena in, če pridemo zadevi do dna,
na nek način vredna prezira. Vam bom dal kompliment
s tem, da se ne bom pretvarjal, če razumete, o čem
govorim, ko govorim o težavnosti, da ne bi čutil
nepotrpljenja ali celo prezira — brezskrbna hinavščina,
odkrita protislovnost — kako že v uvodu veš, da bodo
prisotni potrebni entuziazmi za deževni pragozd in
pegasto sovo, kreativno meditacijo, psihologijo pozitivnih čustev, dolgoživost, steklo nezaupanje do
vsega, kar imajo za avtoriteto, ne da bi, očitno, enkrat
samkrat pomislile na togo avtoritarnost, ki je implicitna
v rigidni uniformnosti njihovih, pod narekovaji,
nekonformnih uniformah, vokabularjih, prepričanjih.
Kot nekdo, ki je moral delati preko celega faksa in zdaj
preko dveh let podiplomskega študija, moram priznati,
da imam skorajda stereotipno — ti bogataški otroci v
strganih kavbojkah, ki protestirajo proti apartheidu
tako, da bojkotirajo južnoafriško travo. Silverglade
jim je rekel Namenjeni Vase. Samo-zadostna naivnost,
podcenjevalnost v, pod narekovaji, sočustvovanju, ki
ga čutijo za tiste, pod narekovaji, ujete ali zaprte v
ameriške izbire življenjskega stila. In tako naprej. Da ti
Namenjeni Vase nikoli ne pomislijo, da sta poštenje in
varčnost nas os — da bi jim padlo na pamet, da so oni
sami postali distilat vsega, kar v kulturi zaničujejo in se
definirajo v nasprotju do tega, narcizem, materializem
in samozadostnost in neizprašana konformnost — ali
ironija, da je brezskrbna teleologija te, pod narekovaji,
bližajoče se Nove Dobe, točno ista kulturna dovolilnica,
kot so bile to Manifestirana Usoda, ali Rajh, ali dialektika
proletariata, ali Kulturna Revolucija — vse to je isto. In

V.
Na velikem koncertu, performansu, festivalu na prostem
v parku v centru, kjer — preprosto, zapel sem jo. Ne
bom niti poskusil, da bi to predstavil kot karkoli lepšega,
ali bolj usodnega, kot to. In priznal bom še, s čimer
tvegam, da bom izpadel kot plačanec, da je bila njena
prototipična Presna morfologija očitna na prvi pogled, s
povsem nasprotne strani odra, in je narekovala termine
pristopa in taktike zapenjanja same, in napravila celo
reč za skoraj kriminalno preprosto. Polovica žensk tam
— manj nenavadna tipologija med mladimi izobraženimi
puncami je, kot bi si lahko kdo mislil. Nočete vedeti
kakšne vrste festival, ali zakaj smo bili mi trije sploh
tam, verjemite mi. Bom kar zagrizel v ta politični
metek in priznal, da sem jo štel za izključno eno-nočni
podvig, in da je moje zanimanje zanjo skorajda v celoti
izviralo iz dejstva, da je bila izredno lepa. Seksualno
privlačna, seksi. Imela je fenomenalno telo, celo pod
pončem. Njeno telo me je privlačilo. Njen obraz je bil
malo čuden. Ne grd, ampak ekscentričen. Tadova ocena
je bila, da izgleda kot zares seksi raca. Kakorkoli — nolo
contendre do obtožbe, da sem jo zagledal na njeni deki
na koncertu in se mesojedo odmajal tja s pretežno enonočnim ciljem v mislih. In, glede na to, da sem že imel
pretekle izkušnje z genusom Presnih, je bila eno-nočna
klavzula tam predvsem zaradi mrke nezamisljivosti
tega, da bi moral z novodobnim vojščakom dejansko
govoriti dlje kot eno noč. Pa če to odobravate ali ne,
mislim da lahko predpostavljamo, da razumete.
V.
Tista bistvena v-središču-je-življenje-samo-luštkanzajček puhavost pri njih, zaradi katere jih je vedno bolj
težko jemati resno, ali pa se na koncu ne počutiti, kot
da jih na nek način izkoriščaš.
82

nikoli jim ne pade na pamet, da je njihova prepričanost
o tem, da so drugačni, tisto, kar jih napravi za povsem
enake.

in umetelno ljubiti z njo, in me je bilo sram priznati
to naravno poželenje, zato sem najprej malo cincal pri
razlaganju svojega pristopa, toda potem mi je neka
skrivnostna nežnost in darežljivost duše, ki sem jo lahko
intuitivno zaznal pri njej, dovolila, da se lahko počutim
dovolj varnega in ji zaupam, da sem, prej, cincal.
Bodite pozorni na retorično specifično mešanico otroške
dikcije, kot živjo in cincal, z mlahavimi abstrakcijami
kot so darežljivost in energija. To je lingua franca
Namenjenih Vase. Dejansko mi je resnično bila všeč,
sem ugotovil, kot posameznik — preko celega pogovora
je nosila tak izraz, kot da se zabava, zaradi katerega se
je bilo težko ne nasmehniti nazaj, in ta neprostovoljen
nasmeh je eden boljših občutkov, ki so na voljo, mar
ne? Bova spila še eno? Lahko spijeva še eno, kajne? Ne?

V.
Presenečeni bi bili.
V.
Dobro in ta skoraj-prezir tu je specifično prisoten v
načinu, kako mirno odjadraš zraven in se skloniš zraven
njene deke, da bi začel pogovor, in se mirno igraš
z robom deke in ustvarjaš občutka naklonjenosti in
povezanosti, ki bosta omogočila, da jo boš zapel in da
nekako skorajda zameriš, da je tako prekleto preprosto
spraviti pogovor v smer neke vrste povezanosti, kako
izkoriščevalskega se počutiš, ko je tako preprosto
pripraviti to vrsto, da te ima za sorodno dušo — skoraj
veš, kaj se bo reklo, ne da bi morala ona sploh odpreti
svoja krasna usta. Tad je rekel, da izgleda kot nekakšna
gladka, prazna, popolna psevdo-umetnina, ki jo hočeš
kupiti, da bi jo lahko odnesel domov in jo za —

V.
In pretekle izkušnje so me naučile, da se ženska Presna
Princesa ponavadi definira v opoziciji do vsega, kar vidi
kot bistveno nepremišljena in hinavska vedenja, pod
narekovaji, mainstream žensk, in jo je zato v bistvu
nemogoče užaliti, saj zavrača celoten koncept dobrega
vedenja in žalitev, in ima zato tako imenovano poštenost
celo tiste najbolj brutalne ali odvratne vrste za dokaz
iskrenosti in spoštovanja, da si, pod narekovaji, tak kot
si, se pravi, da daješ vtis, da preveč spoštuješ njeno
osebnost, da bi jo masiral z malo verjetnimi izmišljijami
in pustil svoje najbolj osnovne energije in poželenja
neizrečene. Da ne omenjamo dejstva, da bo vaše
ogorčenje popolno, sem prepričan, da imajo ekstremno,
izven-konkurenčno lepe ženske skoraj vseh vrst, po
mojih izkušnjah, malodane uniformno obsesijo z idejo
spoštovanja, in bodo naredile skoraj vse, skoraj povsod,
za kateregakoli tipa, ki jim bo nudil zadosten občutek,
da so globoko in nedoumljivo spoštovane. Najbrž mi
ni treba posebej poudarjati, da to ni nič drugega, kot
specifično ženska različica psihološke potrebe po veri
v to, da nas drugi jemljejo tako resno, kot jemljemo
resno sami sebe. Na njej ni nič strašno napačnega, če
že govorimo o psiholoških potrebah, ampak seveda bi
se morali vedno opomniti, da nas globoke potrebe po
čemerkoli, kar nam lahko nudijo drugi ljudje, napravijo
za lahke žrtve. Po vašem izrazu lahko vidim, kaj si vi
mislite o brutalni odkritosti. Dejstvo je, da je imela

V.
Ne, sploh ne, ker skušam razložiti, da je tu tipologija
narekovala taktiko, ki je izpadla kot mešanica
osramočene izpovedi in brutalne odkritosti. Tisti
trenutek, ko se je zdelo, da se je vzpostavilo vzdušje
pogovorne intimnosti, v katerem bi se zdela, pod
narekovaji, izpoved vsaj približno verjetna, sem si
nadel občutljiv in žaloben izraz in se, pod narekovaji,
izpovedal, da dejansko nisem samo slučajno prišel
mimo njene deke in, čeprav se nisva poznala, občutil
skrivnostno, toda silno nagnjenje, da se sklonim k njej in
ji rečem živjo, ne, ampak da me je nekaj na njej, kar je
napravilo vsako vrsto pretvarjanja nemogoče, prisililo,
da ji priznam, da sem v bistvu načrtno prišel k njeni deki
in načel pogovor, ker sem jo videl z druge strani odra in
občutil skrivnostno, toda silno čutno energijo, za katero
se je zdelo, da veje iz njenega bistva in da me je tako
privlačila, da sem bil brez moči, da ne bi prišel k njej
in se sklonil in se predstavil in načel pogovora z njo, ker
sem hotel vzpostaviti povezavo in se vzajemno skrbno
83

telo, ki se je mojemu telesu zdelo seksualno privlačno
in je hotelo z njim imeti odnos in res ni bilo nič bolj
plemenito ali komplicirano od tega. In res se je izkazala
za Princeso naravnost iz Vrhovnega Presnega Kraljestva,
moram poudariti. Bila je nekako monomanično sovražna
do ameriške lesne industrije, in izrekla se je za članico
ene od tistih z opuščaji naphanih bližnjevzhodnih
religij, za ime katere izzivam kogarkoli, naj ga pravilno
izgovori, in je močno verjela v superiorno vrednost
vitaminov in mineralov v koloidni obliki nasproti
tistim v tabletah, in tako dalje, in potem, ko sem eno
stvar ravnodušno privedel k drugi, in sva izmenjala
standardne horizontalne komplimente in zagotovila,
je pričela vrteti o pogledih njene uvožene religije, ki
so se dotikali energijskih polj in duš in povezav med
dušami preko, čemur je rekla, citiram, osredotočenja,
in uporabljala celo, no, pod narekovaji, besedo na L,
in to večkrat, brez ironije in celo brez kakršnegakoli
očitnega zavedanja, da je beseda, zaradi taktične
preuporabe, postala kompromitirana, in potrebuje zdaj
okrog sebe vedno vsaj nevidne narekovaje, in menda
bi vam moral povedati, da sem že spočetka načrtoval,
da ji bom zjutraj, ko bova izmenjala telefonski številki,
dal posebno lažno številko. Vse, razen zelo majhne in
cinične manjšine to zjutraj hočejo. Izmenjati številki,
namreč. Stari stric ali stari starši nekega Tadovega
kolega, s katerim sta skupaj pri študijski skupini
krivdnega prava, imajo ravno zunaj mesta vikend, in
nikoli jih ni tam, imajo pa telefon, toda brez odzivnika,
tako da, ko nekdo, ki si mu dal posebno številko, to
posebno številko pokliče, telefon preprosto zvoni in
zvoni, tako da nekaj dni ponavadi dekletu niti ni očitno,
da številka, ki si ji jo dal, ni tvoja prava številka, zato si
lahko nekaj dni domišlja, da si samo ekstremno zaposlen
in nimaš časa in da je morda tudi zato nisi poklical ti.
Kar zmanjša možnosti za ranjena čustva in je zatorej,
trdim, dobro, čeprav si prav lahko predst —

V.
Ja in v tej anekdoti je ona pač tam, ravnodušno štopa
ob avtocesti, in takrat na tisti dan se tip v avtu, ki je
ustavil skoraj tisti trenutek, ko je dvignila palec, izkaže
za — rekla je, da je vedela, da je napravila napako
tisti trenutek, ko je vstopila. Samo po tem, kar je ona
imenovala energijsko polje v avtu, je rekla, in da je
strah zgrabil njeno dušo tisti trenutek, ko je vstopila. In
dejansko, tip v avtu kmalu zavije z avtoceste in zapelje
na neke vrste nenaseljeno območje, za kar se zdi da
psihotični spolni zločinci vedno počnejo, vedno bereš
o nenaseljenih območjih v vseh pričevanjih o, citiram,
brutalnih spolnih napadih in grozovitih odkritjih
neidentificiranih ostankov, ki so jih našli skavti ali
amaterski botaniki, in tako dalje, to je splošno znanje,
za katerega ste lahko prepričani, da ji je bliskalo po
glavi, vedno bolj zgroženi, ko se je tip pričel obnašati
vedno bolj čudaško in psihotično že na avtocesti in nato
kmalu zapeljal na prvo nenaseljeno območje, ki je bilo
na voljo.
V.
Njena razlaga je bila, da dejansko ni začutila
psihotičnega energijskega polja, dokler ni za seboj
zaprla vrat avta in sta se že premikala, in je bilo tedaj
že prepozno. Ni bila melodramatična v pripovedi, ampak
dejala je, da je bila dobesedno paralizirana s terorjem.
Čeprav se morda sprašujete, kot sem se vedno jaz, ko
sem bral o takih primerih, zakaj žrtev preprosto ne
skoči ven iz avta takoj, ko se tip prične čudno vesti,
ali začne mirno razglabljati o tem, kako strašno prezira
lastno mati in kako sanja o tem, da bi jo posilil z njeno
golf-palico za pesek in jo nato 106-krat zabodel, in tako
naprej. Ampak tu je nato izpostavila, da obet skoka iz
premikajočega se avtomobila in udarec ob makadam
pri stotih kilometrih na uro ni — v najboljšem primeru
si vsaj zlomiš nogo ali kaj podobnega, in ko se nato
skušaš odvleči v grmovje, kaj pa bo ustavilo tipa, da
bi se obrnil in prišel nazaj pote, potem pa imejmo še,
kot dodatek, v mislih to, da bo zdaj še dodatno užaljen
zaradi zavrnitve, ki je implicitna v tem, da si rajši izbral
udarec ob makadam pri stotih na uro, kot pa ostal v
njegovi družbi, in dejstvo, da imajo psihotični spolni

V.
Tiste vrste krasna punca, katere poljub ima okus po
žganju, čeprav ni pila žganja. Cimet, jagode, bonboni,
vse ohlapno in mehko. Pod narekovaji.

84

zločinci zloglasno nizko toleranco do zavrnitve, in tako
dalje.

če se ne bo uspela osredotočiti v neke vrste povezanost
njunih duš, ki bi tipu otežila njen umor. To so bile njene
besede, take vrste psevdo-abstraktno terminologijo je
— ampak vendar sem bil obenem že dovolj zatopljen v
anekdoto, da sem jo preprosto sprejel kot neke vrste
tuji jezik, ne da bi zraven obsojal ali od nje hotel, naj
razloži, odločil sem se pač, da bom predpostavljal, da je
osredotočenje evfemizem njene opuščajaste religije za
molitev, in da v tako obupani situaciji res nimam nobene
osnove, da bi obsojal, kaj bi bil lahko razumen odziv na
tak šok in teror, ki ju je občutila, mislim, kdo pa lahko
zares reče, če ni molitev povsem na mestu. Bunkerji in
ateisti, in tako naprej. Kar se pa najbolj spominjam je,
da mi je do takrat, prvič, vzelo precej manj truda, jo
poslušati — imela je nepričakovano sposobnost, da je
pripovedovala na način, ki je odmaknil pozornost z nje
same in posvetil maksimalno pozornost na anekdoto.
Priznati moram, da je bilo takrat prvič, ko se mi ni zdela
malce dolgočasna. Bi še eno?

V.
Nekaj v njegovem izgledu, očeh, citiram, v energijskem
polju v avtu — rekla je, da je pri priči, v globinah svoje
duše vedela, da so tipovi nameni, da jo brutalno posili,
muči in ubije, je rekla. In tu sem ji verjel, da lahko nekdo
intuitivno zazna sekundarne fenomene nevarnosti, da
lahko začuti hudobnost v videzu nekoga — ni treba verjeti
v energijska polja ali izvenčutne zaznave, da bi sprejel
intuicijo smrtnika. In niti ne bom začel opisovati, kako
izgleda, ko mi pripoveduje zgodbo, ko jo podoživlja,
gola je, lasje ji padajo po hrbtu, meditativno sedi s
prekrižanimi nogami med razmetano posteljnino in kadi
ultra-lahke cigarete iz katerih vleče ven filtre, saj trdi
da so polni aditivov in nezdravi — ko sedi tam in verižno
kadi, kar je tako očitno protislovno, da sploh ne morem
— in neke vrste žulj ima na ahilovi tetivi, od sandalov, in
se nagiba s telesom, da bi ujela kroženje ventilatorja,
tako da se premika v in izven snopa luči, ki ga skozi okno
meče luna, in katerega kot naklona se spreminja, ko se
luna premika po nebu — vse, kar lahko rečem je, da je
bila ljubka. Podplati njenih nog umazani, skoraj črni.
Luna tako polna, da izgleda zateklo. In dolgi lasje, ki
padajo povsod, bolj kot — čudoviti, sijoči lasje, zaradi
katerih ti postane jasno, zakaj ženske uporabljajo
balzam. Tadov prijatelj Silverglade mi pravi, da izgleda,
kot bi njena glava pognala iz njenih las, in ne obratno,
in me sprašuje, koliko časa trajajo plodna obdobja
pri njeni vrsti in posrečen ha ha. Moj spomin je bolj
verbalen, kot vizualen, na žalost. V šestem nadstropju
sva, in moja spalnica hitro postane zatohla, ventilator
je imela za prho hladne vode in zaprla je oči, ko jo je
tok zraka zadel. In do trenutka, ko psihotik zapelje na
nenaseljeno območje in končno pride z besedo na dan in
pove, kakšni so njegovi nameni — menda podrobno opiše
določene dogodke in postopke in instrumente — ni niti
najmanj presenečena, rekla je, da je vedela s kakšne
vrste grozovito sprevrženo duševno energijo je sedla v
avto, kakšne vrste neusmiljen in nepomirljiv psihotik je
bil in čemu nasproti sta šla na to nenaseljeno območje,
in dognala je, da bo postala samo še eno grozovito
odkritje nekega amaterskega botanika nekaj dni za tem,

V.
Da ni bila melodramatična o vsem skupaj, o anekdoti, ko
mi jo je pripovedovala, in da niti ni zavzela nenaravno
umirjene poze, kakor nekateri ljudje zavzamejo nenaravno nonšalanco, ko nam pripovedujejo o neki
grozoviti prigodi, kar naj bi zvišalo dramatičnost njihove zgodbe, in/ali bi jih prikazalo kot nonšalantne
ali sofisticirane, eno ali drugo pa je pogosto najbolj
nadležen del pri poslušanju, kako določene vrste privlačnih žensk strukturirajo zgodbo ali anekdoto — da so
navajene visoke ravni pozornosti, in čutijo potrebo, da bi
jo nadzirale, in vedno skušajo nadzorovati točen način in
stopnjo tvoje pozornosti, namesto da bi samo zaupale,
da si pač primerno pozoren. Prepričan sem, da ste to
opazili pri privlačnih ženskah, kako jih pozornost pri priči
spravi v poziranje, četudi je njihova poza ta afektirana
nonšalantnost, ki jo zavzamejo, da bi se pretvarjale, da
ne pozirajo. Toda bila je, ali se je tako zdela, čudno brez
poze za nekoga tako privlačnega, med pripovedovanjem
tako dramatične zgodbe. To mi je padlo na pamet, ko
sem poslušal. Resnično se je zdela povsem brez afekta,
ko mi jo je pripovedovala, odprta za pozornost, ampak
ne pohlepna — ali prezirljiva, ali afektirano zaničevalna
ali omalovažujoča, kar sovražim. Nekatere lepe ženske,
85

nekaj je narobe z njihovim glasom, nekakšna piskavost
ali monotonost tona ali smeh kot strojnica in že bežiš
od groze. Njen pogovorni glas je nevtralen alt brez
piskanja in brez tistega razvlečenega O-ja, brez rahlega
pridiha nosljanja, ki — tudi milostno zadržana z mašili
kot mislim in a veš, ki te spravijo, da bi se ugriznil v
pest. Tudi hihitala se ni. Njen smeh je bil polno zrel,
poln, prijeten na posluh. In tu se mi je zgodil prvi
namig na žalost ali melanholijo, ko sem njeno anekdoto
poslušal vse bolj pozorno, da so te lastnosti, ki sem jih
občudoval pri njenem pripovedovanju anekdote, prav
tiste njene lastnosti, do katerih sem bil tako vzvišen, ko
sem jo prej zapel v parku.

s slabim izpuhom, ki je nekako bil prvi, ki ti je ustavil
na neki naključni avtocesti, nikakor ne more pripeljati
do smrti, ne katerekoli druge osebe, ampak do tvoje
osebne smrti, za kar bo kriv nekdo, čigar razlogi nimajo
nič opraviti s tabo ali s kvaliteto tvojega karakterja,
kot da je bilo vse, kar so ti povedali o razmerjih med
karakterjem in nameni in izidi, popolna fikcija od
začetka do —
V.
— do konca, da začutiš, kako se menjajo histerija in
disasociacija in kako se že pogajaš za življenje z višjo
silo, kot v bunkerju, ali pa preprosto katatonično mrkneš
in se umakneš v rjovenje svojih mislih o pomenljivem
dognanju, da je célo tvoje na prvi pogled naključno
in nekako mlahavo in samo-všečno, toda vendarle
fundamentalno nič krivo življenje, na nek način bilo
že ves čas povezano v končno verigo, ki je upravičila,
ali nekako povezala, kavzalno, tvojo pot brez tvojega
privoljenja do te končne, neresnične točke, tvojega
življenjskega, pod narekovaji, smisla, do njegovega
ostrega vrha, in da postani klišeji, kot strah me je
zgrabil ali to je pa nekaj, kar se zgodi drugim ljudem ali
celo trenutek resnice takrat dobijo grozljivo nevronsko
resonanco in živost, kjer —

V.
Predvsem to — in to mislim brez ironije — da se je zdela,
pod narekovaji, iskrena, na način, ki je celo morda bil
samo dvolična naivnost, ampak to je bilo zelo močno in
zelo privlačno v kontekstu poslušanja njenega srečanja
s psihopatom, saj sem ugotovil, da mi pomaga pri
osredotočanju skorajda v celoti na anekdoto samo in
mi pripomore k temu, da sem si na skorajda srhljivo živ,
realističen način lahko predstavljal, kako se je pri tem
počutila, kako bi se kdorkoli počutil, če bi se znašel po
nekem naključju na poti na nenaseljen gozdnat kraj v
družbi temačnega človeka v brezrokavniku, ki ti pravi,
da je tvoja utelešena smrt in ki se izmenično smehlja
s psihotično vedrostjo in nato začne besneti, in nato
očitno zajaha svoj prvi val ugodja tako da ti srhljivo poje
o različnih ostrih pripravicah, ki jih ima v prtljažniku
avta, in ti razlaga, kako jih je uporabil na drugih in kaj
namerava, v potankostih, storiti tebi. Temu se moram
zahvaliti — njeni čudni iskrenosti brez afekta, da sem
se zalotil, kako poslušam izraze kot so, citiram, da je
strah zgrabil njeno dušo, ne več kot televizualne klišeje
ali melodramo, temveč kot iskrene, čeravno ne najbolj
umetelne poskuse, da bi razložila, kako se takrat
počutiš, ta občutja šoka in neresničnosti, ki se mešajo z
valovi čiste groze, to golo čustveno nasilje take količine
strahu, in skušnjava, da bi se kar umaknil v katatonijo
ali šok ali v blodnje — da bi se predal tej zapeljivi ideji,
ko se voziš globlje na nenaseljen kraj, da je vse skupaj
preprosto samo ena pomota, da nekaj tako preprostega
in naključnega kot je usesti se v star, zjeban, rjav avto

V.
Pa ne — samo to, da me je pustila samega v samozadostnosti njenega pripovednega načina, da sem
lahko premišljeval o tem, kako na nivoju otročička
prestrašen bi bil, kako strašno bi zameril in preziral
tega bolnega, zmešanega drekača ob tebi, katerega bi
brez pomislekov ubil, če bi ga lahko, ampak bi obenem
neprostovoljno čutil do njega kar največje spoštovanje,
skorajda ponižnost do te ogromne dejavne moči nekoga,
ki te lahko spravi v tako prestrašenost, da te je lahko
privedel do te točke samo, ker si je tega zaželel, in te
lahko zdaj, če si želi, privede še onstran nje, onstran
tebe samega, te spremeni v grozovito najdbo, brutalen
seksualen pokol, in ta občutek, da bi naredil absolutno
karkoli ali rekel ali ponudil karkoli, da bi ga prepričal,
naj se preprosto zadosti s posilstvom in te izpusti, ali
celo muči, pripravljen bi se bil pogajati celo za malo
86

nesmrtonosnega mučenja, če bi se le zadovoljil s tem, da
ti samo prizadane bolečino in se nato odpelje in te pusti
vsega razbolelega tam med grmovjem in hlipajočega
v nebo in stravmatiziranega onstran vsake ozdravitve,
namesto, da te spremeni v nič, ja, kliše je, ampak a
naj bi bilo to vse? to naj bi bil konec? in povzročen s
strani nekoga, ki verjetno ni niti zaključil poklicne
srednje šole in nima nobene čemurkoli podobne duše
ali sposobnosti empatije do kogarkoli, samo slepa grda
sila kot gravitacija ali stekel pes je, in vendar je bil
on ta, ki si je zaželel, da se to zgodi, in imel je moč
in seveda orodja, da bo do tega prišlo, orodja, ki jih
našteva v živce parajočem petju o nožih in kleščah in
kosah in pilah, in oklah in krampih in drugih orodjih,
katerih imen ni poznala, ampak so se še vedno slišala
kot najbolj —

V.
V glavnem, hitro razmišlja kaj naj stori, in ugotovi, da
je njena edina možnost, če hoče preživeti to srečanje,
da vzpostavi povezavo z, citiram, dušo tega spolnega
psihopata, medtem ko jo on vozi vedno globlje v
gozdnat zapuščen kraj in je na preži za ravno pravim
krajem, kjer bi lahko ustavil in jo brutalno napadel.
Njen cilj je, da se intenzivno osredotoči na psihotičnega
mulata kot na samo po sebi čudovito, čeprav trpinčeno
osebo z dušo, in ne zgolj kot na grožnjo njej sami, ali
kot na silo zla ali utelešenje smrti. Poskusite postaviti
v oklepaje ves novodobni kič v njeni terminologiji in se
osredotočite na taktično strategijo samo, če se lahko,
saj se jaz dobro zavedam, da je to, kar mi bo opisala,
nič drugega kot samo varianta tistega starega ljubezen
premaga vse klišeja, ampak zadržite svoj prezir za
trenutek in si predstavljajte, kaj to pomeni — v takem
položaju, in pod kakšnimi pogoji ima ona pogum in
dozdevno prepričanje, da bo to dejansko poskusila,
saj trdi, da zadostna mera ljubezni in osredotočenja
lahko zarežeta v psihozo in zlo in vzpostavita, citiram,
povezanost duš, in da če lahko pripravi mulata do
tega, da začuti vsaj kanček te domnevne povezanosti
duš, potem obstaja možnost, da ne bo zmogel izpeljati
njenega dejanskega umora. Kar seveda na psihološki
ravni sploh ni tako neverjetno, saj je znano, da spolni
iztirjenci radi depersonalizirajo svoje žrtve in jih
primerjajo z objekti ali lutkami, oneji in ne osebami, če
tako rečem, kar je pogosto tudi njihova razlaga za njim
lastno zmožnost povzročanja nemogočih brutalnosti
nasproti živemu bitju, se pravi, da ga sploh ne vidijo
kot človeško bitje, temveč zgolj kot objekt psihopatovih
lastnih potreb in namer. Toda vendar potrebujeta
ljubezen in empatija na taki ravni globoke povezanosti,
citiram, popolno osredotočenost, je rekla, in njen teror
in popolnoma razumljiva skrb za njo samo sta jo na tej
točki že tako zmedla, da je dognala, da se spušča v
najtežjo in najpomembnejšo bitko za svoje življenje, je
rekla, bitko, ki se bo v celoti odvijala v njeni notranjosti
in v zmožnostih njene duše, in to vse skupaj se mi je
do tu že zazdelo izjemno zanimivo in pomembno, še
posebej zato, ker je tako brez afekta in očitno iskrena,
čeprav je bitka za življenje ponavadi tako jasen indic
melodrame in manipulacije s poslušalcem, ki ga hočeš

V.
Ja in v tem srednjem delu anekdote, ko se je tempo
stopnjeval, je opisovala njen notranji boj med tem, da
bi se vdala histeričnemu strahu in nujo, da se osredotoči
na situacijo in najde nekaj dovolj genialnega in
prepričljivega, kar bo rekla temu spolnemu iztirjencu,
ko jo je peljal globlje na nenaseljen kraj in mrko gledal
naokrog, da bi našel pravo mesto, in postajal bolj in
bolj odkrito nor in psihotičen in se izmenično smejal in
preklinjal in prikliceval Boga in spomin njegove brutalno
zaklane matere in stiskal volan tako trdo, da so njegovi
členki postali sivi.
V.
Prav imate, psihopat je tudi mulat, čeprav s kljukastimi
in skoraj ženstveno nežnimi potezami, kar je izpustila
ali zamolčala kar nekaj časa v anekdoti. Rekla je, da
se ji ni zdelo pomembno. V današnjem ozračju ne bi
bilo pametno prav glasno kritizirati ideje nekoga s
takim telesom, da se usede v avto z mulatom. Na nek
način moraš pohvaliti tako odprtost duha. Takrat, ko je
govorila, niti nisem opazil, da je to etnično podrobnost
tako dolgo zamolčala, ampak tudi to je vredno pohvale,
morate priznati, čeprav, če —

87

spraviti na rob stola, in tako dalje.

spolnim zločincem, ki sta nenehno grozila, da bosta
razredčila njen fokus in zlomila povezavo. Toda vendar
so bili obenem učinki njenega fokusa na psihotikov
obraz povsem očitni — ko je zmogla držati fokus in
zarezati vanj in obdržati povezavo, je mulat za volanom
postal tih, kot bi ga nekaj zaposlilo. Njegov desni profil
bi se napel in hipertonično zategnil, in njegove mrtve
oči bi se napolnile z nervozo in konfliktom ob občutenju
nežnih začetkov tiste vrste povezave z neko dušo, ki si
jo je vedno želel in obenem vedno tako strašno bal v
globinah njegove psihe, seveda.

V.
Zdaj je zanimivo to, da me vi prekinjate s popolnoma
istimi vprašanji, s katerimi sem jaz prekinjal njo, kar je
točno take vrste sovpadanje —
V.
Rekla je, da je najboljši način, kako opisati osredotočenje
osebi, ki ni bila prisotna na očitno zapletenih in
potratnih serijah lekcij in vaj njene denominacije,
da si predstavljaš osredotočenje kot intenzivno koncentracijo, ki jo še nadalje izbrusiš in osredotočiš v
eno samo ostro točko, da si predstavljaš neke vrste iglo
osredotočene pozornosti, katere ekstremna ozkost in
krhkost sta seveda tudi njena zmožnost penetracije,
in da zahteva izločitev vse odvečnih skrbi, da bi lahko
obdržal iglo ozko osredotočeno in ostro usmerjeno, kar
je seveda težko tudi pod najboljšimi možnimi pogoji,
kar pa ti globoko grozljivi pogoji seveda niso bili.

V.
Pa samo to hočem reči, da je splošno sprejeto dejstvo,
da je primarni razlog, zakaj nek prototip spolnega
morilca posiljuje in ubija to, da jemlje posilstvo in umor
kot edina možna načina vzpostavljanja kakršnekoli
pomenljive povezave s svojo žrtvijo. Da je to osnovna
človeška potreba. Neke vrste povezava, namreč. Ampak
še vedno grozljivo in podvrženo deluzijam in psihozi. Na
tako izprijen način vzpostavi on, pod narekovaji, odnos.
Večina konvencionalnih odnosov ga spravi v paniko. Toda
pri žrtvi, ko jo posili in ubije, je spolni psihotik zmožen
vzpostavitve, pod narekovaji, povezave, tako da prisili
žrtev v občutenje intenzivnega strahu in agonije, in
obenem mu to občutje popolnega božjega nadzora nad
njo — kaj čuti, če sploh čuti, če diha, če preživi — nudi
neko mero varnosti v odnosu samem.

V.
No, in tako v avtu, pomnimo, zdaj pod ogromnim
pritiskom in napetostjo, ona zbere vso svojo koncentracijo. Zazre se naravnost v desno oko spolnega
iztirjenca — oko, ki je v njegovem kljukastem profilu
dostopno njenemu pogledu, medtem ko on vozi — in
se prisili, da bo svoj pogled vseskozi ohranjala na
njem. Prisili se, da ne hlipa in ne moleduje, ampak
da samo uporablja svoj penetrirajoč fokus v poskusu,
da bi začutila in bila sočutna z iztirjenčevo psihozo in
besom in terorjem in psihičnim trpljenjem, in pravi, da
si predstavlja, kako njen fokus zareže skozi mulatovo
tančico psihoze in zareže skozi različne nivoje besa
in terorja in deluzij, in se končno dokoplje do lepote
in plemenitosti generične človeške duše pod vso to
psihozo, in skuje hipno sočutno povezavo med njunima
dušama, in osredotoči se na mulata z vso intenzivnostjo
in mu pove, kaj je videla v njegovi duši, in to, mi je
zatrdila, je bila resnica. Ta boj je bil vrhunec njenega
spiritualnega življenja, je rekla, sploh glede na ves,
pod takimi pogoji povsem upravičen, teror in stud nad

V.
Preprosto, da je bilo to, kar se mi je sprva zazdelo
povsem genialno pri njeni taktiki, pa kakorkoli smešno
se je že slišalo — da je naslovila psihotikovo šibkost,
njegovo groteskno sramežljivost, kot bi bilo, ta strah
pred tem, da ga bo konvencionalna, dušo razkrivajoča
povezava z drugim človeškim bitjem ogrozila, ga
podvrgla potopu in ali uničenju, na primer, da bo on
postal žrtev. Da je njegova kozmologija sestavljena
samo iz žri ali bodi požrt — Bog, kako osamljeno, mar
čutite? — in da surovi nadzor, ki ga on in njegovo ostro
orodje vršita nad njenim življenjem, omogoča mulatu,
da se počuti, kot da ima stoprocentni nadzor nad njunim
odnosom in da ga povezava, ki jo tako nujno potrebuje,
88

ne bo razkrinkala ali ga potopila ali ga uničila. Niti to
ni tako kvalitativno drugačno od moškega, ki si najde
eno privlačno punco in se ji približa in umetelno izbere
ravno prave besede in pritisne na vse prave gumbe, da
bi jo pripravil do tega, da gre najprej z njim na zmenek
in nato k njemu domov, in niti enkrat ne reče nič takega,
in se je ne dotakne na noben način, ki ni popolnoma
nežen in prijeten in dozdevno spoštljiv, in jo nežno in
spoštljivo odpelje med svoje satenaste rjuhe in se z njo
pod lučjo lune popolnoma posvečeno ljubi in jo pripravi,
da ji pride znova in znova in znova, dokler ga, citiram,
ne prosi za milost in je vsa pod njegovim čustvenim
nadzorom in se počuti, kot da je z njim globoko in
nezlomljivo povezana, sicer večer ne bi mogel biti tako
popoln in vzajemno spoštljiv in poln zadoščenja, in ji
nato on prižiga cigarete in se z njo zaplete v uro ali dve
trajajoče psevdo-intimno post-koitalno šepetanje, in se
ji zdi zelo blizu in pomirjen, čeprav pa v resnici ne želi
nič drugega kot to, da bi bil nekje popolnoma drugje, kot
je zdaj ona, in že razmišlja o tem, da bi ji dal posebno,
izklopljeno telefonsko številko in je ne bi nikoli več
poklical. In da je povsem očiten del razloga za njegovo
hladno in morda do neke mere sleparsko obnašanje to,
da ga potencialna globočina povezave, za katero se je
tako trudil, da bi jo ona začutila, plaši. Vem, da vam ne
govorim ničesar, za kar se še niste odločili, da že veste.
Vi in vaš ozek, hladen nasmešek. Niste edini, ki lahko
bere ljudi, veste. Bedak je, ker misli, da je bedaka
napravil iz nje, si mislite. Kot da jo je s čim odnesel. Ta
satirozavrski mehkužen heterosapiens moški, tako vrsto
ve kratkolase menstrualne modrce zažigajoče babe
vidite prihajat na kilometer daleč. In patetičen. On je
plenilec, verjamete, in tudi on misli, da je plenilec,
ampak v resnici je on tisti, ki je preplašen, on je tisti,
ki beži.
Nadaljevanje sledi v Idiotu št. 11.

89


